{
  "author": "Sahih al Bukhari",
  "hadith": {
    "hadithnumber": 7097,
    "arabicnumber": 7097,
    "text": "Ebu Musa el-Eş'ari şöyle demiştir: Nebi Sallallahu Aleyhi ve Sellem bir gün bir ihtiyacını gidermek için Medine bahçelerinden birine çıktı, ben de onun izi üzerinde arkasından çıktım. Resulullah Sallallahu Aleyhi ve Sellem bahçeye girince onun kapısı önünde oturdum ve kendi kendime \"Ben bugün kendisi bana emretmediği halde Resulullah Sallallahu Aleyhi ve Sellem'in kapıcısı olacağım\" diye ahd ettim. Nebi Sallallahu Aleyhi ve Sellem gidip ihtiyacını gördü ve oradaki kuyunun etrafında oturmak için yapılmış yere oturdu ve baldırıarını açarak ayaklarını kuyunun içine doğru sarkıttı. Bu halde iken Ebu Bekir gelerek yanına girmek için izin istedi. Ben Ebu Bekir'e\" Burada dur. Senin için izin isteyeyim\" dedim. Ebu Bekir durdu. Ben Nebi Sallallahu Aleyhi ve Sellem'e gelip, \"Ey Allah'ın Resulü! Ebu Bekir yanına gelmek için izin istiyor\" dedim. Resulullah Sallallahu Aleyhi ve Sellem \"Ona izin ver ve kendisini cennetle müjdele!\" buyurdu. Ebu Bekir girdi ve Nebi Sallallahu Aleyhi ve Sellem'in sağ yanına gelip oturdu. O da baldırlarını açıp ayaklarını kuyunun içine doğru sarkıttı. Bundan sonra Ömer geldi. Ona da \"Burada dur! Senin için izin isteyeyim\" dedim. Resulullah Sallallahu Aleyhi ve Sellem \"Ona izin ver ve onu da cennetle müjdele\" buyurdu. Ömer gelip, Nebi Sallallahu Aleyhi ve Sellem'in sol tarafına oturdu. O da baldırlarını açıp, ayaklarını kuyuya sarkıttı. Bu suretle kuyunun yanındaki yer doldu ve oturacak başka bir yer kalmadı. Sonra Osman geldi. Ona da \"Olduğun yerde dur! Senin için izin alayım!\" dedim. Resulullah Sallallahu Aleyhi ve Sellem \"Ona izin ver ve kendisine isabet edecek bela ile birlikte cennetle müjdele!\" buyurdu. Osman da bahçeye girdi ve onların yanında oturacak bir yer bulamadı da değişik bir yere çekildi ve nihayet onların karşılarına gelip, kuyunun bir tarafı üzerine oturdu. O da baldırlarını açtı, sonra ayaklarını kuyunun içine sarkıttı. Ebu Musa dedi ki: Ben bu sırada bir kardeşim olmasını temenni etmeye ve onun da buraya gelmesi için Allah'a dua etmeye başladım",
    "grades": [],
    "reference": {
      "book": 92,
      "hadith": 48
    }
  }
}