{
  "author": "Sahih al Bukhari",
  "hadith": {
    "hadithnumber": 7078,
    "arabicnumber": 7078,
    "text": "Ebu Bekre'nin ve bence Abdurrahman b. Ebi Bekre'den daha faziletli bir adamın nakli ile yine Ebu Bekre'nin -ifadesine göre Resulullah Sallallahu Aleyhi ve Sellem Mina'da insanlara bir konuşma yaptı ve \"Bu hangi gündür biliyor musunuz?\" diye sordu. Sahabiler \"Allah ve Resulü daha iyi bilir!\" dediler. Hatta biz Resulullah Sallallahu Aleyhi ve Sellem bu güne adından başka bir isim verecek sandık. Resulullah Sallallahu Aleyhi ve Sellem \"Bu, nahr günü değil midir?\" buyurdu. Biz \"Evet Ya Resulallah! Nahr günüdür!\" dedik. Resulullah Sallallahu Aleyhi ve Sellem \"Bu içinde bulunduğunuz hangi beldedir? Bu haram olan belde (Mekke beldesi) değil midir?\" buyurdu. Bizler \"Evet Ya Resulallah! Mekke'dir!\" dedik. Resulullah Sallallahu Aleyhi ve Sellem \"Şu halde (iyi biliniz ki) bu ayınızda ve bu beldenizde bu gününüzün haram olduğu gibi kanlarınız, mallarınız, namuslarınız ve derileriniz birbirinize haramdır. Dikkat edin! Bunu sizlere tebliğ ettim mi?\" diye sordu. Bizle \"Evet, tebliğ ettin!\" dedik. Resulullah Sallallahu Aleyhi ve Sellem \"Allah'ım şahit ol!\" dedikten sonra \"Bunu burada hazır bulunanlar, bulunmayanlara tebliğ etsin. Çünkü nice tebliğ edilen, bunu kendisine tebliğ edenden daha iyi belleyebilir\" buyurdu. Gerçekten de aynen böyle olmuştur. Resulullah Sallallahu Aleyhi ve Sellem \"Benden sonra birbirinizin boyunlarını vuran kafirlere dönmeyiniz!\" buyurdu. Cariye b. Kudame İbnü'l-Hadraml'yi yaktığı gün Cariye askerlerine \"Ebu Bekre'ye bakınız\" deyince, askerler \"İşte bu Ebu Bekre'dir. O seni görmekte ve yaptığına ses çıkarmamaktadır\" dediler. Abdurrahman şöyle devam etti: ''Annemin nakline göre Ebu Bekre eğer onlar evime girmiş olsalardı, bir kamış değneği ile bile olsa kendimi savunmaya kalkışmazdım.\" demiştir",
    "grades": [],
    "reference": {
      "book": 92,
      "hadith": 29
    }
  }
}