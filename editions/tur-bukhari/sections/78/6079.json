{
  "author": "Sahih al Bukhari",
  "hadith": {
    "hadithnumber": 6079,
    "arabicnumber": 6079,
    "text": "Nebi Sallallahu Aleyhi ve Sellem'in zevcesi Aişe'den, dedi ki: \"Ben aklımın erdiğinden itibaren mutlaka anne ve babamın İslam dinine tabi olduklarını hatırlıyorum. Resulullah Sallallahu Aleyhi ve Sellem'in sabah akşam olmak üzere günün iki tarafında bize gelmediği bir günün anne babamın üzerinden geçtiğini de hatırlamıyorum. Bir keresinde bizler öğle sıcağında Ebu Bekir'in evinde iken, Resulullah Sallallahu Aleyhi ve Sellem'in bize gelme itiyadında bulunmadığı bir saatte birisi: İşte Resulullah Sallallahu Aleyhi ve Sellem, dedi. Ebu Bekir: O bu saatte ancak önemli bir iş için gelmiştir, dedi. Allah Rasulü: Gerçek şu ki, Rabbim benim Mekke'den çıkmama izin vermiş bulunuyor, buyurdu.\" Fethu'l-Bari Açıklaması: \"Arkadaşım her gün mü yoksa sabah ve akşam mı ziyaret eder?\" Denildiğine göre aşiy (akşam), zevalden karanlık vaktine kadar olan süredir. Tan yerine kadar olan süre olduğu da söylenmiştir. Hadisin uzun haliyle yeteri kadar şerhi daha önce \"Medine'ye hicret\" başlığında geçmiş bulunmaktadır. Buhari bu başlıkla: \"Ara sıra ziyaret et ki, sevgin de artsın\" diye meşhur olan hadisin senedinin zayıf olduğuna işaret etmiş gibidir. Bu hadis çeşitli yollardan varid olmakla birlikte çoğunun rivayet yolları garip olup onların hiçbirisi tenkitten kurtulamamıştır. İbn Battal dedi ki: iltifat gösteren dostun çokça ziyaret edilmesi -başkasından farklı olarak- ancak sevgiyi artırır",
    "grades": [],
    "reference": {
      "book": 78,
      "hadith": 107
    }
  }
}