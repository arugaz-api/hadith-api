{
  "author": "Sahih al Bukhari",
  "hadith": {
    "hadithnumber": 6020,
    "arabicnumber": 6020,
    "text": "Aişe'den, dedi ki: \"Ben: Ey Allah'ın Rasulü, benim iki komşum var. Hangisine hediye vereyim, diye sordum. O: Kapısı sana daha yakın olanlarına, buyurdu. Fethu'l-Bari Açıklaması: \"Komşuluk hakkı kapı yakınlığına göredir.\" Denildiğine göre bundaki hikmet, daha yakın olan kimsenin, komşusunun evine giren hediye ve benzeri şeyleri görerek daha uzakta olanın aksine gözünün de bunlara meyletmesi dolayısı iledir. Diğer taraftan daha yakın olan kimsenin, komşusunun başına gelen sıkıntılı ve zorlu hallere yetişmesi -özellikle de haberdar olmanın zor olduğu zamanlardadaha hızlı ve çabuk olur. İbn Ebi Cemra dedi ki: Daha yakın olana hediye vermek mendubdur. Çünkü hediye aslında farz bir şey değildir. Dolayısıyla bunda sıralama da farz olmaz. Hadisten, daha üstün olana göre am el etmenin daha uygun olduğu anlaşılmaktadır. Ayrıca ilmin amelden önce geldiği de anlaşılmaktadır. Komşuluğun sınırları hakkında görüş ayrılığı vardır. Ali r.a. \"ezan sesini işiten kimse, komşudur\" demiştir. \"Seninle birlikte mescidde sabah namazını kılan kimse, komşudur\" diye de tanımlanmıştır. Aişe'den rivayete göre de \"komşuluğun sının her cihetten kırkar evdir.\" el-Evzai'den de buna benzer bir görüş rivayet edilmiştir. Buhari de el-Edebu'l-Müfred'de bunun benzerini el-Hasen'den rivayet etmiş bulunmaktadır",
    "grades": [],
    "reference": {
      "book": 78,
      "hadith": 51
    }
  }
}