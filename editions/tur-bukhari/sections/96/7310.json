{
  "author": "Sahih al Bukhari",
  "hadith": {
    "hadithnumber": 7310,
    "arabicnumber": 7310,
    "text": "Ebu Said şöyle demiştir: Bir kadın Resulullah Sallallahu Aleyhi ve Sellem'e geldi ve \"Ya Resulallah! Erkekler senin sözlerini alıp gittiler. Şu halde biz kadınlar içinde kendiliğinden bir gün ay ır da bizler o günde sana gelelim, sen de Allah'ın sana öğrettiği şeylerden bizlere öğretirsin!\" dedi. Resulullah Sallallahu Aleyhi ve Sellem \"Filan ve filan günlerde, şu ve şu mekanlarda toplanın\" buyurdu. Kadınlar (o günlerde ve yerlerde) toplandılar. Resulullah Sallallahu Aleyhi ve Sellem onların yanlarına geldi ve Allah'ın kendisine öğrettiği şeylerden kadınlara da öğretti. Sonra onlara \"İçinizden hiçbir kadın yoktur ki çocuklarından üç tanesini kendisinden önce ahirete yollasın da bunlar cehenneme karşı onun için bir perde olmasın!\" dedi. Bunun üzerine kadınlardan biri \"Ya Resulallah! İki tanesi de öyle mi?\" dedi. -Ebu Said, kadın 'İki tane' sözünÜ iki defa tekrar etti\" dedi.- Sonra Resulullah Sallallahu Aleyhi ve Sellem üç kere tekrar ederek \"İki tane de, iki tane de, iki tane de öyledir\" buyurdu. Fethu'l-Bari Açıklaması: MüheIleb şöyle demiştir: Buharl'nin demek istediği şudur: Bir alimin (bir konuda) nasları bildirme imkanı varsa kendi görüşüne ve kıyasına göre konuşmaz. Başlıkta yer alan \"temsil\" kelimesinden maksat, kıyastır. Kıyas, malum olan bir hükmün aynısını aradaki illet benzerliğinden dolayı bir başka meselede de söylemektir. Rey, bundan daha geneldir. Buhari bu konuda bir kadının \"Erkekler senin sözlerini alıp gittiler\" diyerek Hz. Nebie başvurmasını konu alan Ebu Said hadisine yer vermiştir. Bu hadiste \"Resulullah Sallallahu Aleyhi ve Sellem onların yanlarına geldi ve Allah'ın kendisine öğrettiği şeylerden kadınlara da öğretti\" ifadesi yer almaktadır. Kirmani şöyle demiştir: Yukarıdaki başlığın hadisteki karşılığı \" ... kendisinden önce ahirete yollasın da bunlar cehenneme karşı onun için bir perde olmasın!\" ifadesidir. Zira bu mesele haber vermeye dayalı bir konu olup, ancak Yüce Allah'ın bildirmesiyle bilinir. Bu konuda kıyasa ve reye yer yoktur",
    "grades": [],
    "reference": {
      "book": 96,
      "hadith": 41
    }
  }
}