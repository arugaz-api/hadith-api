{
  "author": "Sahih al Bukhari",
  "hadith": {
    "hadithnumber": 2506,
    "arabicnumber": 2506,
    "text": "Cabir ve Abdullah bin Abbas r.a.'dan rivayet edilmiştir: Hz. Nebi ve ashabı, Zilhicce ayının dördünıcü gecesi sabahı gelip yalnızca hac için ihrama girdiler. Oraya vardığımızda Nebi Sallallahu Aleyhi ve Sellem bize umre yapmamızı ve hanımlarımızla ilişkiye girmemizi emretti. Rasulullah'ın bu emri hemen etrafa yayıldı. Ata şöyle demiştir: Cabir \"Bazılarımız erkeklik organından meni damlaya damlaya akşamleyin Mina'ya gidiyordu.\" dedi, bunu anlatırken eliyle de işaret ediyordu. Bu konuda birileri ileri geri konuşmaya ve hanımlarla bir arada bulunma meselesinin dedikodusunu etmeye başlayınca konu ile ilgili konuşmalar Hz. Nebi'e ulaştı. Bunun üzerine kalkıp şu konuşmayı yaptı: \"Bazı kişilerin şöyle şöyle dediğini işittim. Allah'a yemin ederim ki ben sizin Allah katında en değerliniz ve ondan en çok korkanınızım. Ben bu işe en baştan başlayacak olsaydım hedy kurbanımı kesmezdim ve yanımda hedy kurbanım olmasa ihramdan çıkardım.\" Süraka İbn Malik İbn Cu'şüm kalkıp \"Ey Allah'ın Resulü! Bu bize mi aittir, yoksa ebedi bir hüküm müdür?\" diye sordu. Hz. Nebi, \"hayır, ebedi bir hükümdür\" cevabını verdi. Sonra Ali İbn Ebu Talip geldi ve -ravilerden birinin ifadesine göre- \"Allah Resulü hangi ihrama niyet ettiyse ben de ona niyet ediyorum\" dedi; -diğer ravinin ifadesine göre ise- \"Allah Resulü'nün yaptığı hacca niyet ediyorum\" dedi. Bunun Üzerine Hz. Nebi s.a.v. ona ihramına devam etmesini emretti ve hedy kurbanına onu da ortak etti",
    "grades": [],
    "reference": {
      "book": 47,
      "hadith": 21
    }
  }
}