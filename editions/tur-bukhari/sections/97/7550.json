{
  "author": "Sahih al Bukhari",
  "hadith": {
    "hadithnumber": 7550,
    "arabicnumber": 7550,
    "text": "Ömer b. el-Hattab şöyle demiştir: Ben Resulullah Sallallahu Aleyhi ve Sellem'in hayatında bir kere Hişam b. Hakım'i namazda el-Furkan suresini okurken işittim. Onun kıraatini dinledim. Hişam Resulullah Sallallahu Aleyhi ve Sellem'in bana okutup öğretmediği birçok Arap şivesiyle okuyordu. Az kaldı namazı bozacaktım, fakat selam verinceye kadar zor sabrettim ve selam verir vermez hemen ridasını göğsünün üzerinde toparlayıp \"Bu sureyi okuduğunu işittiğim şekilde sana kim okuttu?\" diye sordum. O da \"Bunu bana Resulullah Sallallahu Aleyhi ve Sellem okuttu!\" diye cevap verdi. Ben derhal \"Yalan söylüyorsun! Çünkü Resulullah Sallallahu Aleyhi ve Sellem bu sureyi bana senin okuduğu n lugattan başka bir lehçeyle okutup öğretti\" dedim ve onu sürükleyerek Resulullah Sallallahu Aleyhi ve Sellem'in huzuruna götürdüm ve \"Ya Resulailah! Ben bu adamın Furkan suresini senin bana öğrettiğin lugattan başka lugatlarla okuduğunu işittim!\" diye şikayet ettim. Resulullah Sallallahu Aleyhi ve Sellem \"Ya Ömer! Hele onun yakasını bırak!\" buyurdu ve Hişam'a \"Ya Hişam! Oku bakayım!\" diye emretti. O da Resulullah Sallallahu Aleyhi ve Sellem'e karşı benim kendisinden işittiğim okuyuşla okudu. Resulullah Sallallahu Aleyhi ve Sellem bunun üzerine \"Bu sure böyle indirildif\" dedi. Sonra bana \"Ya Ömer! Sen de oku bakayım!\" buyurdu. Ben de kendisinin bana okutmuş olduğu okuyuşla okudum. Resulullah Sallallahu Aleyhi ve Sellem bana da \"Bu sure böyle indirildi!\" diye okuyuşumu doğru bUldu ve \"Şüphesiz bu Kur'an yedi lugat üzerine indirilmiştir. Bunlardan kolayınıza gelen lugatı okuyunuz!\" buyurdu. Fethu'l-Bari Açıklaması: \"Yüce Allah'ın 'O halde Kur'an'dan kolayınıza geleni okuyun' emri.\" Burada \"kıraat\"tan maksat \"namaz kılmak\" tır. Çünkü kıraat, namazın rükünlerinden biridir. İmam Buhari bu konuda Hz. Ömer'in, Hişam b. Hakım ile, el-Furkan suresinin kıraati konusunda düştükleri ihtilafa yer vermiştir. Bu hadisin geniş açıklaması sayfa 1766 hadis no: 4992 de geçmişti. Bu başlığın ve hadisinin bundan önceki bablarla olan ilişkisi, keyfiyetteki farklılık ve kıraatin onu okuyana nispet edilmesinin caizliği açısındandır",
    "grades": [],
    "reference": {
      "book": 97,
      "hadith": 175
    }
  }
}