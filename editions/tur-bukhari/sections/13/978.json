{
  "author": "Sahih al Bukhari",
  "hadith": {
    "hadithnumber": 978,
    "arabicnumber": 978,
    "text": "Atâ, Câbir İbn Abdullah'ın şöyle dediğini duymuştur: \"Resûlullah (Sallallahu aleyhi ve Sellem) Ramazan bayramı günü kalktı ve ilk önce namaz kıldırdı. Namazdan sonra cemaate hitap etti. Hutbesini bitirdikten sonra İnip kadınların tarafına gitti. Onlara bir takım uyarılarda bulunurken yanında elinden tuttuğu Bilal de vardı. Bilâl elbisesini açmış kadınların verdiği sadakaları topluyordu; kadınlar yanlarında bulunan takıları, iri yüzükleri Bilal'in elbisesinin eteğine atıyorlardı.\" Bu hadisin ravilerinden İbn Cüreyc, Atâ'ya: \"Bu sadakalar hür sadakası mıydı?\" diye sorduğunu ve onun: \"Hayır, bunlar kadınların o gün sırf sadaka olarak verdikleri şeylerdir\" diye cevap verdiğini söylemiştir. Ayrıca İbn Cüreyc yine Atâ'ya: \"Peki günümüzde imamların aynı şekilde kadınlara öğüt vermek ve uyarılarda bulunmak gibi bir yükümlülüğü var mıdır?\" diye bir soru daha sormuştur. Atâ ise: \"Tabiî ki, bu şekilde kadınlara öğüt vermek imamın boynunun borcudur. Niçin bu görevi şu anda yerine getirmiyorlar şaşılacak şey doğrusu...\" demiştir",
    "grades": [],
    "reference": {
      "book": 13,
      "hadith": 27
    }
  }
}