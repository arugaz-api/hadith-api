{
  "author": "Sahih al Bukhari",
  "hadith": {
    "hadithnumber": 2718,
    "arabicnumber": 2718,
    "text": "Cabir r.a.'den nakledilmiştir: Cabir, devesinin sırtında gidiyordu. Devesi iyice yorulmuştu. Nebi Sallallahu Aleyhi ve Sellem ona rastladı ve eliyle vurdu. Deve (birden canlandı), öyle yürüyordu ki daha önce hiç öyle yürümemişti. Sonra \"Bunu bana bir ukkaya sat\" buyurdu. Ben de sattım ama eve kadar beni taşımasını şart koştum. Eve gelince deveyi ona getirdim ve parasını verdi. Sonra yanından ayrıldım. Peşimden birini göndererek \"Ben deveni alacak değilim. Al deveni. Bu senin malındır\" buyurdu. Şu'be, Cabir'in \"Allah Resulü Medine'ye kadar beni hayvanının sırtında taşıdı\" dediğini nakletmiştir. İshak, Cabir'in \"Medine'ye varıncaya kadar hayvanın sırtının bana ait olması şartıyla sattım\" dediğini nakletmiştir. Ata, Hz. Nebi'in \"(Bunu bana sat ama), Medine'ye kadar sırtı sana aittir\" (Medine'ye kadar binek olarak kullanabilirsin) buyurduğunu nakletmiştir. Muhammed İbn Münkedir, \"Medine'ye kadar devenin sırtını şart koştu\" diye nakletmiştir. Zeyd İbn Eslem, \"Dönünceye kadar sırtı sana aittir\" diye nakletmiştir. Ebü'z-Zübeyr, \"Medine'ye kadar sırtını sana veririz\" diye nakletmiştir. A'meş, \"Üzerinde ailene kadar varırsın\" diye nakletmiştir. Ebu Abdullah (Buhari), \"Cabir'in şart koşmuş olduğu yolundaki rivayetler daha çok ve bence daha sağlamdır\" demiştir. Hz. Nebi'in deveyi kaça satın aldığı konusunda da rivayetler farklı farklıdır. Kimine göre bir okka (40 dirhem), kimine göre dört dinardır. Dört dinar da dinarın on dirheme eşit olduğuna bakılırsa bir okka demektir. Bazı raviler miktar belirtmemiştir. Bazı raviler \"altın okka\" demişlerdir. Bazıları \"iki yüz dirhem\" demişlerdir. Davud İbn Kays Hz. Nebi'in bu deveyi Tebük yolunda satın aldığını söylemiş ve \"sanırım dört okkaya almıştı\" demiştir. Ebu Nadra \"Yirmi dinara satın aldı\" demiştir. Ancak Şa'bi'nin \"bir okkaya satın aldı\" rivayet 'i en yaygın rivayettir",
    "grades": [],
    "reference": {
      "book": 54,
      "hadith": 7
    }
  }
}