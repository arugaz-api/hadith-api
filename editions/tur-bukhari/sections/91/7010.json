{
  "author": "Sahih al Bukhari",
  "hadith": {
    "hadithnumber": 7010,
    "arabicnumber": 7010,
    "text": "Kays b. Abbad şöyle demiştir: Ben Sa'd b. Malik ve İbn Ömer'in yer aldığı bir halkada idiin. Derken Abdullah b. Selam uğradı. Oradakiler \"Bu, cennet ehlinden olan bir adamdır!\" dediler. Ben de ona \"Buradakiler senin hakkında şunu şunu söylediler\" dedim. Abdullah b. Selam \"Sübhanallah! Onlara hakkında bilgileri olmayan bir sözü söylemeleri uygun olmaz. Ben sadece şöyle bir rüya görmüştüm: Sanki yemyeşil bir bahçenin içine konulmuş bir sırık vardı. Bu sırık orada dikilmişti. Bu sırığın başında da bir kulp vardı. Aşağısında ise bir minsaf (hizmetçi) vardı. Bana 'Bu sırığa çık' denildi. Ben de çıktım ve hatta tepedeki kulpu elime aldım. Nihayet bu rüyamı Resulullah'a anlattım. Nebi Sallallahu Aleyhi ve Sellem \"Abdullah, bu en sağlam kulpa yapışmış olarak vefat edecektir\" buyurdu. Fethu'l-Bari Açıklaması: \"Rüyada yeşillikler ve yeşil bahçe görmek.\" el-Kayravani şöyle demiştir: Bitkisi tanınmayan bahçe tazeliği ve güzel ihtişamıyla İslam'la tabir olunur. Bahçe ayrıca faziletli mekan şeklinde de tabir edilir. Bazen Mushaf, ilim kitapları, alim ve benzeri şekilde tabir edildiği de olmuştur. \"el-Minsaf el-Vasif.\" Bu ifade, habere sonradan girmiştir. Kelime, İbn Sirin'in tefsiridir. Zira haberin Müslim'deki rivayeti \"Bana bir minsaf (hizmetçi) geldi\" şeklindedir. İbn Avn minsafın hizmetçi olduğunu söylemiştir. Hadis aynı zamanda Abdullah b. Selam'ın menkıbesi mahiyetindedir",
    "grades": [],
    "reference": {
      "book": 91,
      "hadith": 28
    }
  }
}