{
  "author": "Sahih al Bukhari",
  "hadith": {
    "hadithnumber": 7025,
    "arabicnumber": 7025,
    "text": "Ebu Hureyre r.a.şöyle demiştir: Resulullah Sallallahu Aleyhi ve Sellem'in huzurunda bulunduğumuz bir sırada o şöyle anlattı: \"Ben uyurken kendimi cennette gördüm. Birden bir köşkün yanında abdest almakta olan bir kadın gördüm. 'Bu köşk kimindir?' diye sordum. Oradakiler 'Ömer'e aittir\" dediler. Ömer'in kıskançlığını hatırladım da hemen yüzümü arkama çevirdim.\" Bunun üzerine Ömer b. el-Hattab (sevincinden) ağladı ve sonra \"Babam anam sana feda olsun Ya Resulallah! Ben sana karşı mı kıskançlık edeceğim!\" dedi. Fethu'l-Bari Açıklaması: \"Rüyada abdest aldığını görmek.\" Tabirciler şöyle derler: Bir kimsenin rüyada abdest aldığını görmesi nüfuza veya bir işe delalet eder. Kişi rüyasında abdestini tamamladığını görürse uyanıkken muradına nail olur. Mesela suyun kalmaması gibi bir nedenle abdest alması imkansız hale geIirse veya kendisi ile namazın caiz olmayacağı bir şeyle abdest aldığını görürse muradına eremez. Korkan bir kimsenin abdest aldığını görmesi onun için güveniiktir ve böyle bir rüya sevap elde edeceğine, küçük günahlarının bağışlanacağına delildir",
    "grades": [],
    "reference": {
      "book": 91,
      "hadith": 42
    }
  }
}