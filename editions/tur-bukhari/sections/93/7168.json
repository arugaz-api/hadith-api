{
  "author": "Sahih al Bukhari",
  "hadith": {
    "hadithnumber": 7168,
    "arabicnumber": 7168,
    "text": "İbn Şihab'a haber veren birisinin nakline göre Cabir b. Abdullah \"Ben musallada o kişiyi taşa tutanların içinde idim\" demiştir. Fethu'l-Bari Açıklaması: \"Mescidde hüküm verme. Dini bir ceza (had) uygulanacaksa hakimin mescidden dışarı çıkılmasını emretmesi ve cezanın dışarıda uygulanması.\" İmam Buhari bu başlıkla mescidde hüküm vermenin caizliğini mescidde bulunan kimseleri rahatsız edecek ya da mescide onu kirletmek gibi eksiklik verecek bir şeyin bulunmaması durumu ile kısıtlayan görüşe işaret eder gibidir. İbn Battal şöyle demiştir: Kufe bilginleri, İmam Şafii, Ahmed b. Hanbel ve İshak mescidde dini cezaları (hudud) uygulamanın yasaklı ğı görüşüne varmışlardır. Şa'bi ve İbn Ebi Leyla ise bunu caiz görmüştür. İmam Malik şöyle der: Mescidde birkaç kamçı vurma şeklinde cezalandırmanın sakıncası yoktur. Cezanın miktarı arttığında bunun mescid dışında infaz edilmesi uygundur. İbn Battal'a göre mescidin bu tip şeylerden uzak kılınması görüşü daha uygundur",
    "grades": [],
    "reference": {
      "book": 93,
      "hadith": 32
    }
  }
}