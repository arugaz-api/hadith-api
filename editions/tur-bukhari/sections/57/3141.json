{
  "author": "Sahih al Bukhari",
  "hadith": {
    "hadithnumber": 3141,
    "arabicnumber": 3141,
    "text": "Salih İbn İbrahim İbn Abdurrahman İbn Avf - İbrahim İbn Abdurrahman (babası) - Abdurrahman İbn Avf (dedesi) yoluyla nakledilen rivayette Abdurrahman İbn Avf şöyle demiştir: \"Ben Bedir savaşında mücahidlerle birlikte saf tutmuştum. Bu sırada sağıma ve soluma baktım. Birden gözü me ensardan iki delikanlı ilişti. Gidip onların arasına girmek istedim. Bu iki delikanlıdan birisi bana dokunup: \"Ey Amca, Ebu Cehil'i tanır mısın?\" diye sordu. Ben de: \"Evet tanırım. Senin onunla ne işin var yeğenim!?\" deyince şöyle cevap verdi: \"Duydum ki o Resulullah Sallallahu Aleyhi ve Sellem'e sövüyormuş! Canımı elinde tutan Allah'a yemin ederim ki savaş sırasında onu görürsem bir gölge gibi takip edeceğim. Artık kimin eceli daha önce ise o ölene kadar bu devam edecek!\" Ben bu cevabı alınca şaşkına döndüm. O sırada diğer delikanlı da buna benzer şeyler söyledi. Ben müşrik ordusuna doğru baktım ve Ebu Cehil'in insanlar arasında dolaştığını gördüm. Sonra bu delikanlılara: \"İşte orada! Peşine düşeceğiniz adam işte şu!\" dedim. Onlar da yalın kılıç Ebu Cehil'in üzerine saldırıp öldürünceye kadar vurdular. Ebu Cehil'i öldürdükten sonra Resulullah Sallallahu Aleyhi ve Sellem'in yanına gelip yaptıklarını anlattılar: Nebi Sallallahu Aleyhi ve Sellem: \"Onu hanginiz öldürdü?\" diye sorunca her biri: \"Ben öldürdüm!\" diye atıldı. Bunun üzerine Resul-i Ekrem Sallallahu Aleyhi ve Sellem: \"Peki kılıçlarınızı sildiniz mi?\" diye sordu. Onlar: \"Hayır\" deyince Resulullah Sallallahu Aleyhi ve Sellem kılıçlara baktı ve: \"Onu ikiniz öldürdünüz. Selebi de Muaz İbn Amr İbnü'l-Cemuh'a aittir.\" Bu iki delikanlı Muaz İbn Afra ile Muaz İbn Amr İbnü'l-Cemuh idi. \" Tekrar: 3964 ve 3988 BU HADİS’İN MÜSLİM RİVAYETİ İÇİN BURAYA TIKLAYIN",
    "grades": [],
    "reference": {
      "book": 57,
      "hadith": 49
    }
  }
}