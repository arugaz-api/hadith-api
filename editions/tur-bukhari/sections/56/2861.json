{
  "author": "Sahih al Bukhari",
  "hadith": {
    "hadithnumber": 2861,
    "arabicnumber": 2861,
    "text": "Ebu'l-Mütevekkil en-Naci anlatıyor: Ensar'dan olan Cabir İbn Abdullah'ın yanına gelip ondan bana Resul-i Ekrem Sallallahu Aleyhi ve Sellem'den işittiği bazı konular anlatmasını istedim. Bana şu kıssayı anlattı: \"Resulullah Sallallahu Aleyhi ve Sellem ile birlikte bir yolculukta bulunmuştum. (Ravilerden İbn Akil: \"Bir savaş mı yoksa umre yolculuğu mu demişti bilmiyorum\" demiştir.) Dönüşte Medine'ye yaklaşınca Nebi Sallallahu Aleyhi ve Sellem: \"Ailesine bir an önce ulaşmak isteyen varsa hızlanabilir!\" buyurdu. Bunun üzerine ben üzerinde hiçbir alacalık bulunmayan Ermek adlı devemin sırtında bir grupla birlikte öne atıldım. İnsanlar arkamda kalmıştı. Ben böyle giderken Resulullah Sallallahu Aleyhi ve Sellem karşıma çıktı ve: \"Ey Cabir sıkı dur!\" deyip deveme kamçısıyla bir defa vurunca deve olduğu yerde sıçradı. Resul-i Ekrem Sallallahu Aleyhi ve Sellem bana: \"Deveyi satar mısın?\" diye sordu ben de \"evet\" deyip yola koyuldum. Biz Medine'ye vardıktan sonra Nebi Sallallahu Aleyhi ve Sellem de ashabından bir grupla birlikte mescide girdi. Ben de deveyi bir köşe ye bağlayıp Resulullah Sallallahu Aleyhi ve Sellem'in yanına vardım ve: \"İşte deveniz!\" dedim. Bunun üzerine Resul-i Ekrem Sallallahu Aleyhi ve Sellem dışarı çıktı ve devenin etrafında dolaşıp: \"Deve bizim devemiz\" dedi. Nebi Sallallahu Aleyhi ve Sellem bana bir miktar altın gönderdi ve: \"Bunu Cabir'e verin!\" dedi. Sonra bana: \"Devenin bedelini tam olarak aldın mı?\" diye sordu. Ben \"Evet aldım\" deyince Resulullah Sallallahu Aleyhi ve Sellem bana: \"Para da deve de senindir!\" buyurdu.\" باب: الركوب على الدابة الصعبة والفحولة من الخيل. 50. GÜÇLÜ VE DiRENÇLi BiNEKLER iLE AYGIRLARA BiNMEK",
    "grades": [],
    "reference": {
      "book": 56,
      "hadith": 77
    }
  }
}