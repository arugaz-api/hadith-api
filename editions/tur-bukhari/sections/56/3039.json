{
  "author": "Sahih al Bukhari",
  "hadith": {
    "hadithnumber": 3039,
    "arabicnumber": 3039,
    "text": "Ebu İshak dedi ki: Bera' bin A'zib'in şunları anlattığını işittim: \"Resulullah Sallallahu Aleyhi ve Sellem Uhud savaşında tepeye yerleştirdiği elli kişilik okçu birliğinin başına komutan olarak Abdullah İbn Cübeyr'i tayin etmiş ve onlara şu talimatı vermişti: \"Akbabaların cesetlerimizi parçaladığını görseniz bile ben size haberci gönderene kadar yerlerinizden ayrılmayacaksınız! Bizim düşman güçlerini perişan edip dağıttığımızı ve ezip geçtiğimizi görseniz bile ben size haberci gönderinceye kadar yerlerinizden ayrılmayacaksınız!\" Müslümanlar başta düşman güçlerini hezimete uğrattılar. Vallahi ben bu bozgun sırasında müşrik kadınların elbiselerini toplayıp sağa sola koşuşturduklarını gördüm. Ayak bileklerindeki halhalları ve baldırları görünüyordu. Müslümanların bu ilk hamlede müşrikleri dağıttığını gören Abdullah İbn Cübeyr komutasındaki okçu birliği: \"Haydi biz de ganimet toplamaya gidelim! Baksanıza cephedeki askerlerimiz düşmanı dağıttı! Daha ne bekliyorsunuz!\" demeye başladı. Abdullah İbn Cübeyr: \"Resulullah Sallallahu Aleyhi ve Sellem'in size verdiği talimatı ne çabuk unuttunuz?\" dediyse de sözünü dinlemediler ve: \"Vallahi biz de arkadaşlarımızın yanına gidip onlar gibi ganimet toplayacağız\" deyip gittiler. Fakat Müşrikler bu fırsattan yararlanıp karşı saldırıya geçince Müslümanlar dağıldı ve bozguna uğradılar. Bu sırada Resul-i Ekrem Sallallahu Aleyhi ve Sellem'in yanında sadece on iki kişi kalmıştı. Müşrikler bizden yetmiş kişiyi şehit etmişlerdi. Resulullah Sallallahu Aleyhi ve Sellem ve ashabı Bedir savaşında müşriklerden yüz kırk kişiyi alt etmişti. Bunlardan yetmiş kişi öldürülmüş ve yetmiş kişi de esir edilmişti. Ebu Süfyan savaşı kazandığı düşüncesiyle üç defa: \"Muhammed aranızda mı?\" diye bağırdı. Fakat Nebi Sallallahu Aleyhi ve Sellem ashabının ona cevap vermesini yasakladı. Ardından Ebu Süfyan: \"Peki Ebu Kuhafe'nin oğlu aranızda mı?\" diye üç kez bağırdı. Son olarak da üç defa: \"Hattab oğlu Ömer aranızda mı?\" diye seslendi. Herhangi bir cevap alamayınca arkadaşlarının arasına dönerek: \"Biraz önce adlarını saydığım kişilerin hepsi öldürüldü işte\" dedi. Hz. Ömer bunun üzerine daha fazla dayanamadı ve: \"Allah'a yemin ederim ki büyük bir yanılgı içerisindesin, yalan söylüyorsun. Senin biraz önce saydığın kişilerin hepsi de sağdır. Sağ kalmaları hiç hoşuna gitmeyecek kimseler sana gününü gösterecek\" dedi. Ebu Süfyan da: \"Bedir savaşında yaşadığımız yenilgiye karşılık bugün bir zafer kazandık. Savaş işte böyle dönüşümlüdür; bir kazanırsın bir kaybedersin. Siz bazı arkadaşlarınıza musle yapıldığını, (azalarının kesildiğini) göreceksiniz. Askerlerimin bunu yapmasını ben emretmedim. Fakat böyle bir yola başvurmaları da beni hiç üzmedi\" deyip: \"Yaşasın Hubel, yaşasın Hubel!\" diye bağırmaya başladı. Nebi Sallallahu Aleyhi ve Sellem yanındakilere: \"Ona cevap vermeyecek misiniz?\" diye sordu .. Oradakiler: \"Ne diyelim ey Allah'ın Resulü?\" deyince Resulullah Sallallahu Aleyhi ve Sellem: \"Allah en yücedir ve en üstündürl deyin\" buyurdu. Ebu Süfyan: \"Bizim Uzza'mız var, sizin ise bir Uzza'nız bile yok!\" diye tekrar karşılık verdi. Nebi Sallallahu Aleyhi ve Sellem tekrar: \"Ona cevap vermeyecek misiniz?\" diye sordu. Oradakiler: \"Ne diyelim ey Allah'ın Resulü?\" deyince Resulullah Sallallahu Aleyhi ve Sellem: \"Allah bizim Mevlamızdır, sizin ise bir Mevlanız yokl deyin\" buyurdu. Tekrar:",
    "grades": [],
    "reference": {
      "book": 56,
      "hadith": 245
    }
  }
}