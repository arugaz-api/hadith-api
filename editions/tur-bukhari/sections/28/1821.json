{
  "author": "Sahih al Bukhari",
  "hadith": {
    "hadithnumber": 1821,
    "arabicnumber": 1821,
    "text": "Ebu Katade'nin oğlu Abdullah şöyle demiştir: Hudeybiye antlaşmasının yapıldığı yıl babam da gitti. Arkadaşları ihrama girdiği halde o ihrama girmedi. Nebi Sallallahu Aleyhi ve Sellem'e kendisi ile savaşmak isteyen bir ordunun bulunduğu haber verildi. Nebi Sallallahu Aleyhi ve Sellem de bunun üzerine hareket etti. (Ebu Katade dedi ki): Ben, onun ashabının yanına vardığım zaman onların gülüştüğünü gördüm. Baktım, yanımda vahşî bir eşek sürüsü var. Birine hamle yaptım, ok fırlattım, hareketsiz hale getirdim. Onlardan yardım istedim. Onlar yardım etmekten kaçındılar. Ben onu öldürdüm, etinden yedik. Düşmanın Hz. Peygamber ile aramıza gireceğinden korktuk. Hz. Peygamber'i aramaya koyuldum. Atımı bazen koşturuyor bazen yürütüyordum. Gece yarısı Benî Gıfar kabilesinden bir adama rastladım. Ona: \"Nebi Sallallahu Aleyhi ve Sellem'den nerede ayrıldın?\" diye sordum. Adam şöyle dedi: \"Ta'hin'de ayrıldım. Sukya denilen yerde öğle uykusu uyumak üzereydi\" dedi. Ben: \"Ey Allah'ın Resulü! Ashabın sana selam söylüyor. Onlar düşmanın seninle onların arasına girmesinden korktular. Onları bekle\" dedim. Daha sonra Şöyle dedim: \"Ey Allah'ın Resulü vahşî bir eşek avladım. Yanımda ondan kalan bir parça var\". Allah'ın Resulü, ihramlı olan ashabına \"yiyiniz\" buyurdu. Tekrar:",
    "grades": [],
    "reference": {
      "book": 28,
      "hadith": 1
    }
  }
}