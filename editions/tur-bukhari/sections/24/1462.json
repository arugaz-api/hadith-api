{
  "author": "Sahih al Bukhari",
  "hadith": {
    "hadithnumber": 1462,
    "arabicnumber": 1462,
    "text": "Ebu Saîd el-Hudrî şöyle anlatır: Resulullah Sallallahu Aleyhi ve Sellem bir Kurban veya Ramazan bayramında musallaya gitti. Sonra ayrıldı, insanlara öğüt verdi, \"Ey insanlar, sadaka verin\" buyurarak, sadaka vermelerini emretti. Daha sonra bir grup kadına rastgeldi. \"Ey kadınlar topluluğu, sadaka verin. Çünkü ben, cehennemdekilerin çoğunun sizlerden oluştuğunu gördüm\" buyurdu. Kadınlar, \"Neden Ey Allah'ın Resulü!\" diye sordu. Nebi Sallallahu Aleyhi ve Sellem, \"Çok lanette bulunuyor, refikinize (kocanıza) karşı nankörlük ediyorsunuz. Ey kadınlar! Ne kadar garip ki, akıllı ve dini­ne bağlı bir kimsenin aklını, sizin gibi akıl ve din bakımından noksan kadınlar kadar başka hiçbir kimsenin gelebildiğini görmedim\" buyurdu ve ayrıldı. Evine ulaşınca, Ibn Mes'ud r.a.'in hanımı Zeyneb, huzuruna girmek için izin istedi. Efendimiz Sallallahu Aleyhi ve Sellem'e, \"Zeyneb izin istiyor\" dediler. Nebi Sallallahu Aleyhi ve Sellem, \"Hangi Zeynep\" diye sordu. İbn Mes'ud'un hanımı olduğu söylenince izin verdi. Zeyneb, \"Ey Allah'ın Resulü! Bugün siz sadaka vermemizi emrettiniz. Benim bazı ziynetlerim var. Onları sadaka olarak vermek istedim. Fakat İbn Mes'ud, kendisinin ve oğlunun, sadaka vereceğim kimselerden daha hak sahibi olduğunu iddia etti. Ne dersiniz?\" dedi. Bunun üzerine Resul-İ Ekrem Sallallahu Aleyhi ve Sellem, \"İbn Mes'ud doğru söylemiş. Onlar, senin vereceğin kimselerden daha çok hak sahibidir\" buyurmuştur",
    "grades": [],
    "reference": {
      "book": 24,
      "hadith": 64
    }
  }
}