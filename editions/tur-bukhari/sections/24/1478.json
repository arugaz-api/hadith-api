{
  "author": "Sahih al Bukhari",
  "hadith": {
    "hadithnumber": 1478,
    "arabicnumber": 1478,
    "text": "Amir İbn Sa'd'ın naklettiğine göre babası Sa'd şöyle anlatır: Resûlullah Sallallahu Aleyhi ve Sellem bir grup İnsana bir miktar atiyye verdi. Fakat içlerinden sadece birine vermedi. O, grup içinde benim en çok hoşuma giden kişiydi. Bunun üzerine Resûlullah Sallallahu Aleyhi ve Sellem'in yanına vardım ve gizlice, \"Falanın durumu nedir? Vallahi ben onu mu'min olarak biliyorum\" dedim. Resûlullah Sallallahu Aleyhi ve Sellem bana, \"Müslim de\" buyurdu. Kısa bir süre sustum. Sonra o kişi hakkında bildiğim şeyler beni harekete geçirdi ve: \"Ey Allah'ın Resulü! Falanın durumu nedir? Vallahi ben onu mu'min olarak biliyorum\" dedim. Resûlullah Sallallahu Aleyhi ve Sellem bana, \"Müslim de. Muhakkak ki ben, bana daha sevimli gelen kimseler olduğu halde, (mal sevgisi sebebiyle) yüzü koyun cehennem'e atılır endişesi ile başkalarına mal veririm.\" buyurdu. İsmail İbn Muhammed'den şöyle nakledilmiştir: \"Bu hadisi naklederken babam'ın şöyle dediğini işittim: \"Resûlullah Sallallahu Aleyhi ve Sellem eliyle vurdu. Elini boynum ile kürek kemiğim arasında birleştirdi. Sonra, \"Bana dön ey Sa'd! Ben, bana daha sevimli gelen kimseler olduğu halde, (mal sevgisi sebebiyle) yüzü koyun cehennem'e atılır endişesi ile başkalarına veririm\" buyurdu. Ebu Abdullah el-Buharî şöyle demiştir: فكبكبوا yüzleri üzerine çevrildi anlamına gelir. ise مكبا \"yüz üstü\" demektir",
    "grades": [],
    "reference": {
      "book": 24,
      "hadith": 79
    }
  }
}