{
  "author": "Sahih al Bukhari",
  "hadith": {
    "hadithnumber": 3761,
    "arabicnumber": 3761,
    "text": "Alkame'nin (şöyle dediği rivayet edilmiştir): \"Şam'a girdim. İki rekat namaz kıldıktan sonra: Allah'ım, bana yanıma oturacak (Salih) birisini nasip et, dedim. Yaşlıca bir adamın gelmekte olduğunu gördüm. Yaklaşınca: Umarım Allah duamı kabul etmiştir, dedim. Sen nerelisin dedi. Ben KUfelilerdenim dedim. Peki aranızda nalınların, yastığın ve abdest suyu taşınan mataranın görevlisi yok mu? Yahut aranızda şeytandan korunan kimse yok mu? Yine aranızda ondan başka kimsenin bilmediği sırrın sahibi yok mu? Ya Ümmü Abd'in oğlu (Abdullah b. Mes'ud) \"Ve'l-leyli (suresin)\"i nasıl okur, dedi. Ben de: \"Ve'l-leyli iza yağşa, ve'nnehari iza tecella, ve'z-zekeri ve'l-unsa: Örtüp bürüdüğü zaman geceye, aydınlandığı zaman gündüze, erkeğe ve dişiye andolsun\" diye okudum. O da bana dedi ki: Bunu Nebi Sallallahu Aleyhi ve Sellem bana ağzından (arada kimse olmaksızın) ağzıma (böylece) okuttu. Fakat bunlar neredeyse beni geri döndürecekler. \" Burada zikredilen son ayetin \"ve ma halaka'z•zekera ve'l-unsa\" şeklindeki okuyuşa döndürülmek istendiğini kast etmektedir. (Aynı, XVI)",
    "grades": [],
    "reference": {
      "book": 62,
      "hadith": 106
    }
  }
}