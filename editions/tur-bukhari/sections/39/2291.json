{
  "author": "Sahih al Bukhari",
  "hadith": {
    "hadithnumber": 2291,
    "arabicnumber": 2291,
    "text": "Ebu Hureyre r.a. Resulullah Sallallahu Aleyhi ve Sellem'den şöyle nakletmiştir: Nebi Sallallahu Aleyhi ve Sellem, israil-oğullarından bir kimsenin başından geçen hikayeyi şöyle anlatmıştır: \"İsrailoğullarından adamın biri diğerinden bin dinar borç istedi. Karşı taraf ona, \"Birilerini getir sana borç verdiğime dair şahitlik etsinler\" dedi. Borç isteyen, \"Şahit olarak Allah yeter\" dedi. Diğer kimse, \"O halde kefil getir\" dedi. Borç isteyen, \"Kefil olarak Allah yeter\" dedi. Borç verecek olan kişi, \"Doğru söylüyorsun\" dedi ve bir vade belirleyerek bin dinarı borç olarak verdi. Parayı alan adam, bir deniz yolculuğuna çıktı İhtiyaçlarını gördü. Daha sonra geri dönmek üzere bir ulaşım aracı aradı Belirlenen borç vadesi geliyordu, fakat o bir binek bulamamıştı Hemen bir odun parçası alıp içini oydu, içine, bin dinarı ve para sahibine yazdığı mektubu koydu. Oyduğu yeri düzeltip kapattıktan sonra deniz kenarına gitti ve şöyle dedi: \"Allah'ım' Muhakkak sen biliyorsun ki, ben falan kimseden borç almıştım. Benden kefil istediği zaman, \"Kefil olarak Allah yeter\" demiştim, o da buna razı olmuştu Benden şahit istemişti, \"Şahit olarak Allah yeter\" demiştim, o da buna razı olmuştu Ben, parasını ona ulaştırmak için bir gemi bulmaya çalıştım, fakat bulamadım. Bunu sana emanet ediyorum\" diyerek odun parçasını deniz'e attı Odun denizin içinde kaybolduktan sonra geri döndü. Memleketine dönmek için bir vasıta bulmaya çalışıyordu. Alacaklı kişi de, parasını getirmesi ümidiyle deniz kenarına çıkmıştı Bu arada birden karşısına, içinde parası bulunan odun parçası çıktı Odun olarak yakmak amacıyla alıp evine götürdü. Odunu kırdığı zaman, içinde parayı ve borçlunun kendisine yazdığı mektubu buldu. Bir süre sonra borçlu kişi alacaklıya gelerek bin dinarı takdim etti ve: \"Vallahi, şu an'a kadar hep paranı getirebilmek için bir vasıta bulmaya çalıştım. Geldiğim gemiden başka daha önce hiçbir binek bulamadım\" dedi. Alacaklı, \"Sen bana birşey göndermiş miydin?\" diye sordu. Borçlu, \"Geldiğim vasıtadan başka hiçbir binek bulamadığımı söylüyorum sana\" dedi. Alacaklı, \"Allah, odun parçası içinde gönderdiğin parayı ödedi\" dedi. Bunun üzerine borçlu, bin dinarını alarak Allah'ın razı olacağı bir doğruluk ve dürüstlük duygusuyla çekip gitti",
    "grades": [],
    "reference": {
      "book": 39,
      "hadith": 2
    }
  }
}