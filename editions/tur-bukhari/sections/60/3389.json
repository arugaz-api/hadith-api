{
  "author": "Sahih al Bukhari",
  "hadith": {
    "hadithnumber": 3389,
    "arabicnumber": 3389,
    "text": "Urve'den rivayete göre o Nebi Sallallahu Aleyhi ve Sellem'in zevcesi Aişe r.anha'ya sordu: Yüce Allah'ın: \"Nihayet o Resuller ümitlerini kesip de kendilerinin yalanlandıklarını sandıklarında ... \" buyruğundaki (mealde: yalanlandıkları anlamı verilen) kuzzibu (yalanlandılar) şeklinde midir, yoksa: \"kuzibu: kendilerine yalan söylendi\" şeklinde midir? Aişe: Hayır, kavimleri kendilerini yalanladı. Ben: Allah'a yemin ederim ki onlar kavimlerinin kendilerini yalanladıklarından kesinlikle emin idiler. Bu bir zan değildi, deyince, dedi ki: Ey Urve'cik andolsun onlar bundan emin idiler. Bu sefer ben belki de bu \"yahut kendilerine yalan söylendi (anlamında kuzibu)\" diye olabilir mi, dedim. O şu cevabı verdi: Bundan Allah'a sığınırız. Resuller asla Rableri hakkında böyle bir şey zannetmezler. Bu ayete gelince ... (devamla) dedi ki: Kastedilenler Rablerine iman edip, tasdik eden ve çektikleri belalar uzun süre devam edip, ilahi yardıma mazhar oluşları geciken (mümin) lerdir. Nihayet (Resuller) kavimlerinden kendilerini yalanlayanlardan ümit kesip, artık kendilerine de tabi olanların da kendilerini yalanladıklarını zannedince o vakit Allah'ın yardımı geldi.\" Ebu Abdullah (Buhari) dedi ki: \"Ondan\" Yusuftan \"ümitlerini kesince ... \"[Yusuf, 80] \"Allah'ın rahmetinden ümit kesilmez. \"[Yusuf, 87] buyruğu ondan ümit etmekten geri kalmayın, demektir. Tekrar:",
    "grades": [],
    "reference": {
      "book": 60,
      "hadith": 63
    }
  }
}