{
  "author": "Sahih al Bukhari",
  "hadith": {
    "hadithnumber": 6699,
    "arabicnumber": 6699,
    "text": "İbn Abbas r.a. şöyle demiştir: Nebi Sallallahu Aleyhi ve Sellem'e bir adam geldi ve \"Kız kardeşim hac yapmayı adamıştı, adağını yerine getiremeden vefat etti\" dedi. Nebi Sallallahu Aleyhi ve Sellem \"Şayet kardeşinin üzerinde bir borç olsaydı sen o borcu öder miydin?\" diye sordu. O zat \"Evet, öderdim\" dedi. Nebi Sallallahu Aleyhi ve Sellem \"Öyleyse Allah'a olan borcu da öde, Allah hakkı ödenmeye daha layıktır\" buyurdu. Fethu'l-Bari Açıklaması: \"Üzerinde Bir Adak (nezir) Olduğu Halde Ölen Kimsenin Durumu.\" Yani bu Nezir (adak) onun adına kaza edilir mi yoksa edilmez mi? İmam Buharl'nin burada zikrettiği hadise göre bu onun adına kaza edilmelidir. Fakat bu kaza vacib olduğu için mi yoksa mendub olduğu için mi yapılmalıdır? Bu konuda açıklaması ileride gelecek ihtilaf sözkonusudur. Sa'd b. Ubade'nin naklettiği olayın son kısmında yer alan \"fekanet sünneten ba'du\" ifadesi, varisin miras bırakan üzerindeki adağı kaza etmesi vaciblik veya mendubluktan daha genel, dini bir yol haline geldi demektir. Bu hadis vacib olan hakların ölü adına kaza edilmesi gerektiğini ifade etmektedir. Çoğunluk üzerinde mali bir adak olduğu halde ölen kimse bunu vasiyet etmese bile kendi sermayesinden kaza edilmesinin gerekli olduğu görüşünü benimsemiştir. Ancak sözkonusu nezir (adak), kişinin ölümüyle sonuçlanaMastalığında yapılmışsa sözkonusu mali kaza, bıraktığı malın üçte biriyle sınırlıdır. Maliki ve Hanefiler ölen kişinin bunu mutlak olarak vasiyet etmesinin şart olduğu kanaatini benimsemişlerdir. Çoğunluk ise yukarda yer verilen Ümmü Sa'd hadisi ile Zühri'nin \"Bu dinde meşru bir kanun haline geldi\" şeklindeki sözünü esas almışlardır. Fakat Sa'd'ın bunu annesinin bıraktığı maldan kaza etme ihtimali olduğu gibi kendi yanından teberru şeklinde vermiş olması da muhtemeldir. Hadisten bir konuyu iyi bilen kimseden fetva istemenin meşru olduğu, vefatıarından sonra anne ve babaya iyilik etmenin faziletli bir hareket olduğu, onların zimmetlerindeki borçtan kurtulmalarının çaresini bulmak gerektiği anlaşılmaktadır",
    "grades": [],
    "reference": {
      "book": 83,
      "hadith": 76
    }
  }
}