{
  "author": "Sahih al Bukhari",
  "hadith": {
    "hadithnumber": 5927,
    "arabicnumber": 5927,
    "text": "Ebu Hureyre r.a.'dan rivayete göre Nebi Sallallahu Aleyhi ve Sellem şöyle buyurmuştur: \"Adem oğlunun bütün amelleri kendisine aittir, oruç müstesna. O yalnız benim içindir ve onun mükafatını ancak ben veririm. Andolsun ki oruçlu kimsenin değişen ağız kokusu dahi Allah nezdinde, misk kokusundan daha hoştur.\" Fethu'l-Bari Açıklaması: \"Misk hakkında zikrolunanlar.\" Zebaih (kesilecek hayvanlar) bölümünde \"misk\" başlığında miskin tanımı geçmiş bulunmaktadır. Buhari burada Ebu Hureyre'nin merfU' olarak zikretmiş olduğu: \"Ademoğlunun bütün ameli kendisinindir, oruç müstesna\" hadisini zikretmektedir. Buna sebep ise hadiste yer alan: \"Allah nezdinde misk kokusundan daha hoştur\" ifadesidir. Buna dair yeterli açıklamalar da daha önce Oruç bölümünde (1894.hadiste) geçmiş bulunmaktadır",
    "grades": [],
    "reference": {
      "book": 77,
      "hadith": 142
    }
  }
}