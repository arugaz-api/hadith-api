{
  "author": "Sahih al Bukhari",
  "hadith": {
    "hadithnumber": 2699,
    "arabicnumber": 2699,
    "text": "Bera r.a.'dan şöyle nakledilir: Nebi Sallallahu Aleyhi ve Sellem Zi'l-kade ayında Umre yapmak üzere yola çıkmıştı. Kureyşliler onun Mekke'ye girmesine müsaade etmediler. O da şehirde yalnızca üç gün kalmak üzere onlarla anlaşma yaptı. Sulh belgesini hazırlarken belgeye: \"Bu, Allah Resulü Muhammed'in üzerinde anlaştığı şeydir\" yazdılar. Mekkeliler: \"Bunu kabul edemeyiz. Biz senin Allah'ın Resulü olduğunu bilsek zaten sana engelolmazdık. Sen yalnızca Abdullah'ın oğlu Muhammed'sin\" dediler. Nebi Sallallahu Aleyhi ve Sellem \"Ben Allah'ın Resuıüyüm. Ben Abdullah'm oğlu Muhammed'im\" buyurdu. Sonra Ali'ye \"-Allah'ın Resulü- ibaresini sil\" buyurdu. Ali \"Hayır, Allah'a yemin ederim ki ben, bunu asla silemem\" dedi. Bunun üzerine Nebi Sallallahu Aleyhi ve Sellem belgeyi eline alarak (sildi) ve: \"Bu, Abdullah'ın oğlu Muhammed'in anlaşmasıdır. Mekke'ye girerken kılıçları kınların'da olmak şartıyla girebileceklerdir. Mekke halkından herhangi bir kimse onun peşinden gelmek isterse Mekke'den dışarıya çıkartılmayacak. Onun arkadaşlarından herhangi biri Mekke'de kalmak isterse engel olunmayacak\" diye yazdırdı. Mekke'ye girip süre dolduktan sonra Mekkeliler Ali'ye gelerek \"Arkadaşına söyle de artık çıksın. Süre doldu\" dediler. Bunun üzerine Nebi Sallallahu Aleyhi ve Sellem Mekke'den dışarı çıktı. Hamza'nın kızı onların ardından koşup geldi. \"Amca! Amca!\" diyordu. Ali onun elinden tutarak Hz. Fatıma'ya: \"Al, amcanın kızını sen taşı\" dedi. Onu almak konusunda Ali, Zeyd ve Ca'fer anlaşamadılar. Ali \"Onu almak benim hakkım. Çünkü o benim amcamın kızı. Teyzesiyle de evliyim\" diyordu. Zeyd de: \"Bu benim yeğenim\" diyordu. Nebi Sallallahu Aleyhi ve Sellem onun teyzesine verilmesine hükmederek \"Teyze anne yerindedir\" buyurdu",
    "grades": [],
    "reference": {
      "book": 53,
      "hadith": 9
    }
  }
}