{
  "author": "Sahih al Bukhari",
  "hadith": {
    "hadithnumber": 1968,
    "arabicnumber": 1968,
    "text": "Avn İbn Ebu Cuhafe babasından şunu nakletmiştir: Nebi Sallallahu Aleyhi ve Sellem Selman ile Ebu Derda'yı r.a. birbirine kardeş kıldı. Selman bir gün Ebu Derda'yı ziyaret etti. Ümmü Derda'nın üzerinde eski püskü elbiseler görünce ona \"bu halin de neyin nesi?\" diye sordu. Ümmü Derda: \"Kardeşin Ebu Derda'nın dünyaya ihtiyacı yok\" dedi. Ebu Derda gelince, ona yemek yapıp önüne koydu. Selman: \"buyur ye\" dedi. Ebu Derda: \"Ben oruçluyum\" dedi. Selman: \"Sen yemedikçe ben de yemeyeceğim\" dedi. Bunun üzerine Ebu'd-Derda yedi. Gece olunca Ebu Derda namaza kalkmak İstedi. Selman ona \"uyu\" dedi, Ebu'd-Derda uyudu. Bir süre sonra yine kalkmak istedi, Selman yine \"uyu\" iedi. Ebu'd-Derda da uyudu. Gecenin sonuna doğru gelince Selman \"şimdi kalk\" dedi. İkisi birlikte kalkıp namaz kıldılar. Selman, Ebu Derda'ya: \"Rabbinin senin üzerinde hakkı vardır, nefsinin senin üzerinde hakkı vardır, ailenin senin üzerinde hakkı vardır. Her hak sahibine hakkını ver\" dedi. Ebu Derda, Nebi Sallallahu Aleyhi ve Sellem'e gelerek durumu ona anattı. Nebi Sallallahu Aleyhi ve Sellem \"Selman doğru söylemiş\" buyurdu. Tekrar: 6139 Diğer tahric: Tirmizi Zühd",
    "grades": [],
    "reference": {
      "book": 30,
      "hadith": 75
    }
  }
}