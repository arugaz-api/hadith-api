{
  "author": "Sahih al Bukhari",
  "hadith": {
    "hadithnumber": 1936,
    "arabicnumber": 1936,
    "text": "Ebu Hureyre'nin şöyle dediği nakledilmiştir: \"Biz Resulullah Sallallahu Aleyhi ve Sellem'İn huzurunda otururken bir adam çıkageldi ve: \"Ey Allah'ın Resulü, ben tükendim, bittim!\" dedi. Nebi Sallallahu Aleyhi ve Sellem: \"Ne oldu sana?!\" diye sorunca adam: \"Ben oruçlu iken eşimle cinsel ilişki kurdum!\" diyerek karşılık verdikten sonra Nebi Sallallahu Aleyhi ve Sellem ile aralarında şu konuşma geçti: Azat edebileceğin bir köle bulabilir misin? Hayır! Peki iki ay hiç ara vermeden oruç tutabilir misin? - Hayır! - Altmış yoksulu doyurma imkanın var mı? - Hayır! Bundan sonra Resulullah Sallallahu Aleyhi ve Sellem bir süre bekledi. Biz de orada iken Nebi Sallallahu Aleyhi ve Sellem'e bir sele dolusu hurma getirildi. Resul-i Ekrem Sallallahu Aleyhi ve Sellem: \"Soruyu soran adam nerede?\" deyince adam: \"Buradayım\" diyerek ortaya çıktı. Resulullah Sallallahu Aleyhi ve Sellem de ona: \"Bunu al ve sadaka olarak dağıt!\" buyurdu. Adam: \"Benden daha fakir olanlara mı ey Allah'ın Resulü?! Allah'a yemin ederim ki, Medine'nin şu iki kara tepesi arasında benim ailemden daha fakir ve yoksul bir aile bulamazsın!\" deyince Resul-i Ekrem Sallallahu Aleyhi ve Sellem dişleri görünecek kadar güldü ve ardından: İyi öyleyse, bunu ailene yedir!\" buyurdu",
    "grades": [],
    "reference": {
      "book": 30,
      "hadith": 43
    }
  }
}