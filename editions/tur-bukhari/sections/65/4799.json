{
  "author": "Sahih al Bukhari",
  "hadith": {
    "hadithnumber": 4799,
    "arabicnumber": 4799,
    "text": "Ebu Hureyre'den Hz. Nebi'in şöyle buyurduğu rivayet edilmiştir: \"Hz. Musa son derece hayalı bir insan idi. Şu ayette bu duruma işaret edilmiştir: Ey iman edenler! Siz de Musa'ya eziyet edenler gibi olmayın. Nihayet Allah onu, dedikleri şeyden temize çıkardı. 0, Allah yanında şerefli idi. \" (Ahzab 69) Fethu'l-Bari Açıklaması: \"Ey iman edenler! Siz de Musa'ya eziyet edenler gibi olmayın!\" başlığı altında zikredilen hadiste, Hz. Musa ile İsrailoğulları arasında geçen olayın bir kısmı anlatılmıştır. Bu olay, senetli olarak \"Nebiler Bölümü'nde\" ayrıntılı şerhi ile birlikte uzunca bir şekilde geçmişti. Ahmed İbn Menı Müsned adlı eserinde, Taberi ve İbn Ebı Hatim de kendi kitaplarında İbn Abbas kanalıyla Hz. Ali'nin şöyle dediğini sağlam bir senetle nakletmişlerdir: \"Hz. Musa ile Hz. Harun, bir dağa çıktı. Sonra Hz. Harun öldü. Bunun üzerine İsrailoğulları Hz. Musa'ya \"Onu sen öldürdün. Halbuki o, bize karşı senden daha yumuşak davranıyordu. Senden daha fazla bizi seviyordu,\" dediler. Bu şekilde sözleriyle ona eziyet ettiler. Bunun üzerine Allah Teala, meleklere Harun Nebii taşımalarını, İsrailoğullarının bulundukları meclislere götürmelerini emretti. Böylece onlar, Harun Nebiin kendiliğinden öldüğünü anladılar.\" Taberi bu rivayet hakkında şöyle demiştir: \"Ey iman edenler! Siz de Musa'ya eziyet edenler gibi olmayın,\" ayetinde kastedilen eziyet; bu olabilir. Kanaatime göre, Buhari'de geçen rivayet, bundan daha sahihtir. Ancak bir olayın iki ya da daha fazla sebebinin olmasına bir engel yoktur. Nitekim daha önce bunun açıklaması defalarca geçmişti",
    "grades": [],
    "reference": {
      "book": 65,
      "hadith": 321
    }
  }
}