{
  "author": "Sahih al Bukhari",
  "hadith": {
    "hadithnumber": 7382,
    "arabicnumber": 7382,
    "text": "Ebu Hureyre'nin nakline göre Resulullah Sallallahu Aleyhi ve Sellem şöyle buyurmuştur: \"Allah kıyamet günü yeryüzünü tutar, gökleri de sağ eli içine dürer, büker. Sonra: 'İşte melik benim! Hani yeryüzünün melikleri nerede' diye hitap eder.\" Fethu'l-Bari Açıklaması: Beyhaki şöyle demiştir: \"el-Melik\" ve \"el-malik\" mülkü özelolan demektir. Bu kelimenin Allah açısından anlamı \"yoktan var etmeye kadir olan\" demektir. Bu, Allah'ın zatı itibariyle layık olduğu sıfattır. Rağıb şöyle demiştir: O, emir ve yasaklama ile vasıflı meliktir. Bu, konuşup akledenlere mahsustur. Bundan dolayı Yüce Allah \"insanların meliki\" ifadesini kullanmış, \"melikü'leşya=eşyanın meliki\" dememiştir. Beyhaki şöyle devam eder: Yüce Allah'ın \"meliku yevmiddin=ceza gününün malikidir\"(Fatiha 4) ifadesi, \"Bugün hükümranlık kimindir?\"(Mu'min 16) ayetinden dolayı ceza günü hükümran ve malik demektir. İbn Battal şöyle demiştir: \"Melikünnas=insanların meliki\" ifadesi, \"ettahıyyatu lillahi\" manasına dahildir. Buna göre mana \"Mülk Allah'ındır\" demek olur. Resulullah Sallallahu Aleyhi ve Sellem onlara sanki Rabbinin \"İnsanların Rabbine, insanların melikine sığınınm\"(Nas 2,3) ayetindeki emre sarılmış olarak \"et-tahıyyatu lillahi\" demelerini emretmiştir. Yüce Allah'ın kendisini \"melikünnas\" şeklinde nitelemesinde iki ihtimal söz konusu olabilir: Birincisi, bunun kudret manasında olmasıdır ki o zaman zati sıfatı olur ya da bu kahr ve istedikleri şeylerden onları çevirmek manasınadır ki bu takdirde fiil sıfatı olur. İbn Battal şöyle devam eder: Hadiste \"el-yemin=sağ el\" kelimesinin zati sıfatlarından biri olarak Allah'ın sıfatı olduğu belirtilmektedir. Bu mücessimenin görüşünün aksine organ anlamındaki el değildir",
    "grades": [],
    "reference": {
      "book": 97,
      "hadith": 12
    }
  }
}