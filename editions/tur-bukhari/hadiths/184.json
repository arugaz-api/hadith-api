{
  "author": "Sahih al Bukhari",
  "hadith": {
    "hadithnumber": 184,
    "arabicnumber": 184,
    "text": "Hz. Ebu Bekir r.a.'in kızı Esma' r.anha şöyle demiştir: \"Güneş tutulduğunda Nebi (Sallallahu Aleyhi ve Sellem)'in eşi Aişe'nin yanına geldim. Bir de baktım ki insanlar ayakta namaz kılıyorlar. Baktım ki Aişe de kalkmış namaz kılıyor.\" Ona: \"İnsanlara ne oluyor?\" diye sordum. Eliyle gökyüzünü gösterdi. Aişe 'Sübhanallah\" dedi. Ben \"Bu bir ayet (işaret) midir?\"diye sordum, başıyla \"Evet\" diye işaret etti. Bunun üzerine ben de namaza durdum. Üzerime baygınlık çökünce (yanımdaki kırbadan) başıma su dökmeye başladım. Nebi (Sallallahu aleyhi ve Sellem) namazı bitirince Allah'a hamd-ü sena edip şöyle buyurdu: Daha önce bana gösterilmemiş her şey, hatta cennet ve cehennem bile bana burada gösterildi. Bana kabirlerinizde Mesih Deccal'in fitnesine benzer (veya yakın) bir şekilde imtihan edileceğiniz vahyedildi.\" Hadisi rivayet eden ravi, Hz. Esma'nın \"benzer\" kelimesini mi .\"yakın\" kelimesini mi kullandığında şüphe ederek ikisini de zikretmiş ve \"Esma hangisini zikretti tam olarak hatırlamıyorum\" demiştir. Kabre giren kişiye sorulacak: - Bu adam (Hz. Muhammed) hakkında ne biliyorsun? Mu'min (veya kesin inançlı bir) kişi: \"O, Muhammeddir, Allah'ın resulüdür. Bizlere apaçık deliller ve hidayeti getirdi. Biz de onun davetine icabet ettik ve ona tabi olduk. O Muhammeddir (üç kere)\" diyecek. O kişiye: \"Rahat bir şekilde uyu. Senin ona kesin olarak inandığını anladık\" denilecek. Münafık (veya kalbinde şüphe bulunan) kişi ise: \"Bilmiyorum. İnsanların bir şeyler söylediğini duydum, ben de aynısını söyledim\" diyecek",
    "grades": [],
    "reference": {
      "book": 4,
      "hadith": 50
    }
  }
}