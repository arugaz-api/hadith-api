{
  "author": "Sahih al Bukhari",
  "hadith": {
    "hadithnumber": 6215,
    "arabicnumber": 6215,
    "text": "İbn Abbas r.a.'dan, dedi ki: \"Bir gece (teyzem) Meymune'nin evinde kaldım. Nebi Sallallahu Aleyhi ve Sellem de onun yanında idi. Gecenin son üçte biri girince -ya da bir kısmında- oturup semaya bakmaya koyuldu ve: \"Muhakkak göklerin ve yerin yaratılışında, gece ile gündüzün değişip durmasında elbette akıl sahipleri için deliller vardır.\"(Al-i İmran, 190) buyruğunu okudu.\" Fethu'l-Bari Açıklaması: \"Semaya bakmak ve yüce Allah'ın: \"Artık onlar bakmazlar mı devenin nasıl yaratıldığına?\"(Ğaşiye, 17) buyruğu.\" Ebu Zerr rivayetinde böyle der: el-Asili ve başkaları ayrıca: \"Ve semanın nasıl yükseltildiğine?\"(Ğaşiye, 18) buyruğunu da eklemişlerdir. İşte başlıkta kastedilen, bu kısımdır. Musannıf (Buhari) bununla bu işin nehyedildiğine dair gelmiş buyruklara işaret etmek istemiş gibidir. İbnu't-Tin der ki: Buhari'nin maksadı, gözünü semaya kaldırıp bakmayı mekruh gören kimselerin kanaatlerini reddetmektir. Nitekim Taberi, İbrahim etTeymi ile Ata es-Sülemi'den huşu kabul ederek kırk yıl süre ile semaya bakmamış olduğunu rivayet etmektedir. Evet, daha önce Namaz bölümünde geçtiği üzere namaz esnasında gözü kaldırıp semaya bakmanın nehyedildiği sahih olarak sabittir. Nitekim orada Enes'ten şu merfu hadis de zikredilmişti: \"Bazı kimselere ne oluyor ki namazıarında iken gözlerini yukarı kaldırıp semaya bakıyorlar?\" Resulullah Sallallahu Aleyhi ve Sellem'in bu hususta söyledikleri o kadar ağır ve şiddetli bir hal aldı ki sonunda: \"Ya bu işi yapmaktan vazgeçerler yahut onların gözleri alınacak, buyurdu.\" Müslim de Cabir İbn Semura'dan buna yakın bir rivayet zikretmiş bulunmaktadır. \"Eyyub\" es-Sahtiyani \"İbn Ebi Muleyke'den, o Aişe'den, dedi ki: Nebi s.a.v. başını semaya kaldırdı.\" Daha önce musannıf, Nebi Sallallahu Aleyhi ve Sellem'in vefatı başlığında Hammad İbn Zeyd yoluyla Eyyub'dan diye gelmiş olan bu hadisi bütünü ile kaydetmiş idi. Ama orada: \"Başını semaya kaldırdı\" ifadesi de geçmektedir. Bu hadisin yeteri kadar şerhi orada geçmiş bulunmaktadır. Buhari daha sonra bu başlıkta Cabir radıyalhıhu anh'ın vahyin kesilme dönemi (fetretu'l-vahiy) ile ilgili hadisini zikretmektedir. Bu hadisin zikredilmesinden maksat da hadiste geçen: \"Gözümü kaldırıp semaya baktım.\" sözüdür. Buna dair açıklamalar da kitabın baş tarafında geçmiş bulunmaktadır",
    "grades": [],
    "reference": {
      "book": 78,
      "hadith": 239
    }
  }
}