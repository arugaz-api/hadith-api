{
  "author": "Sahih al Bukhari",
  "hadith": {
    "hadithnumber": 1407,
    "arabicnumber": 1407,
    "text": "Ebu'l-Ala' İbnü'ş-Şihhîr'in naklettiğine göre Ahnef İbn Kays şöyle demiştir: \"Kureyş kabilesinden bir topluluğun yanına oturmuştum. Saçları, elbisesi ve görünüşü bakımından sert bir kimse geldi, selam verdi ve: \"(Altın-gümüş biriktirenlere (kenz), cehennemde kızdırılmış olan taşları müjdele (haber ver) ! Bu taşlar onların göğüs uçlarına konulur, sırtından çıkar. Sırtından konulur, göğüs uçlarından çıkar. Bu olay devam edip gider\" dedi. Sonra gidip direğin yanına oturdu. Ben de gittim yanına oturdum. Onun kim olduğunu da bilmiyordum. Ona: \"Sanırım insanlar senin söylediklerinden pek hoşlanmadı\" deyince bana, \"Akılları hiçbir şeye ermiyor ki!\" dedi. [-1408-] (Yukarıdaki hadisin devamı niteliğinde) \"Dostum bana böyle buyurdu\" dedi. Ben, dostunun kim olduğunu sorunca, \"Dostum Nebi Sallallahu Aleyhi ve Sellem şöyle buyurdu\" demiştir: \"Ey Ebu Zerr! Uhud dağını görüyor musun?\" dedi. Ben, hemen dönüp güneşe baktım, vakti anlamaya çalıştım, zira beni bir şey için oraya gönderecek zannettim. \"Evet, görüyorum\" dedim. Bunun üzerine O Sallallahu Aleyhi ve Sellem , \"Uhud dağı kadar altınım olmasını ve üç dinar hariç hepsini İnfak etmeyi isterim\" buyurdu. Ebu Zerr şöyle demiştir: \"İnsanlar akıllarını kullanmıyor. Dünya malı biriktiriyorlar. Allah'a yemin ederim ki bu dünyalarını istemiyorum, ölünceye kadar onlardan herhangi bir dini mesele de sormayacağım",
    "grades": [],
    "reference": {
      "book": 0,
      "hadith": 0
    }
  }
}