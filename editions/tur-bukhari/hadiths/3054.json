{
  "author": "Sahih al Bukhari",
  "hadith": {
    "hadithnumber": 3054,
    "arabicnumber": 3054,
    "text": "Abdullah İbn Ömer r.a.'den nakledilmiştir: Bir gün Hz. Ömer mescidin kapısında (Utarid İbn Hacib tarafından) satılığa çıkarılmış ipek bir elbise gördü ve Resulullah Sallallahu Aleyhi ve Sellem'e: \"Ey Allah'ın Resulü, şu ipek elbiseyi satın alsanız ve bayram günleri ile. heyetleri kabul ettiğiniz günlerde giyseniz!\" dedi. Bunun üzerine Resulullah Sallallahu Aleyhi ve Sellem şöyle buyurdu: \"Bu elbiseyi ancak ahirette bundan hiçbir nasibi olmayan kimseler giyer.\" Daha sonraki günlerde Resulullah Sallallahu Aleyhi ve Sellem'e ipek elbiseler getirildi ve Resulullah Sallallahu Aleyhi ve Sellem bunlardan birini Hz. Ömer'e gönderdi. Hz. Ömer bu elbiseyi alarak Nebi Sallallahu Aleyhi ve Sellem'in yanına geldi ve: \"Ey Allah'ın Resulü, Utarid'in sattığı ipek hakkında, \"Bu elbiseyi ancak ahirette bundan hiçbir nasibi olmayan kimseler giyer\" buyurmuştunuz. Halbuki daha sonra bana giyme m için bu ipeği göndermişsiniz\" deyince Hz. Nebi şöyle buyurdu: \"Bu ipeği satarsın veya bir kısım ihtiyaçların için kullanırsın diye sana gönderdim",
    "grades": [],
    "reference": {
      "book": 56,
      "hadith": 260
    }
  }
}