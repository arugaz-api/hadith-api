{
  "author": "Sahih al Bukhari",
  "hadith": {
    "hadithnumber": 859,
    "arabicnumber": 859,
    "text": "İbn Abbas (r.a.)'ın şöyle dediği nakledilmiştir: Bir gece teyzem Meymune'nin yanında kalmıştım. Resulullah Sallallahu Aleyhi ve Sellem gecenin bir kısmı geçtikten sonra kalktı ve duvarda asılı olan bir kaptan çok fazla su kullanmadan (hafif) abdest aldı. Ardından kalkıp namaz kılmaya başladı. Ben de onun abdestine benzer bir şekilde abdest aldım ve sol tarafına geçip namazda kendisine uydum. Bunun üzerine beni tutup sağ tarafına geçirdi. Bu şekilde Allah Teala'nın dilediği kadar namaz kıldıktan sonra oraya uzandı; Resulullah Sallallahu Aleyhi ve Sellem uyumuştu ve hatta horlaması duyuluyordu.\" Bu hadis'in ravilerinden Amr'a: \"Bazı kimseler Resulullah s.a.v.'in gözleri uyur fakat kalbi uyumaz diyerek bunun ona has bir durum olduğunu iddia ediyorlar\" şeklinde yöneltilen bir soruya Amr şu cevabı vermiştir: \"Ben Ubeyd ibn Umeyr'in, Nebilerin rüyası vahiydir, dediğini ve \"Ben rüyamda seni kurban ettiğimi gördüm\" âyetini okuduğunu işittim",
    "grades": [],
    "reference": {
      "book": 10,
      "hadith": 250
    }
  }
}