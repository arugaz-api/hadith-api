{
  "author": "Sahih al Bukhari",
  "hadith": {
    "hadithnumber": 1741,
    "arabicnumber": 1741,
    "text": "Ebu Bekre r.a. şöyle dedi: Nebi Sallallahu Aleyhi ve Sellem kurban bayramı günü bize hutbe okudu. O Sallallahu Aleyhi ve Sellem: \"Bugünün hangi gün olduğunu biliyor musunuz?\" diye sordu. Biz: Allah ve Resulü daha iyi bilir, dedik. Nebi Sallallahu Aleyhi ve Sellem bir süre sustu. Öyle ki biz onun bugüne farklı bir isim vereceğini zannettik. Sonra \"Bugün, kurban bayramı günü değil mi?\" diye sordu. Biz: Evet, dedik. Hz. Nebi: \"Bu ay hangi aydır?\" diye sordu. Biz: Allah ve Resulü daha iyi bilir, dedik. Nebi Sallallahu Aleyhi ve Sellem bir süre sustu. Biz, onun bu ay'a farklı bir isim vereceğini zannettik. Sonra \"Bu ay, zilhicce değil mi?\" diye sordu. Biz: Evet, dedik. Hz. Nebi: \"Bu belde hangi beldedir?\" diye sordu. Biz: Allah ve Resulü daha iyi bilir, dedik. Nebi Sallallahu Aleyhi ve Sellem bir süre sustu. Biz, onun bu beldeye farklı bir isim vereceğini zannettik. Sonra \"burası haram belde değil mi?\" diye sordu. Biz: Evet, dedik. Hz. Nebi: \"İşte Rabbinize kavuşacağınız güne kadar kanlarınız (canlarınız) ve mallarınız da bu beldenizde, bu ayınızdaki bu gününüzün haram olması gibi haramdır \" buyurdu. Daha sonra \"tebliğ ettim mi?\" diye sordu. İnsanlar: Evet, dediler. Hz. Nebi: \"Allah'ım şahit ol! Burada bulunanlar bulunmayanlara sözlerimi iletsinler. Nice kendisine iletilen kişi duyandan daha iyi kavrar. Benden sonra birbirinizin boynunu vuran kafirler haline dönmeyin\" buyurdu",
    "grades": [],
    "reference": {
      "book": 25,
      "hadith": 219
    }
  }
}