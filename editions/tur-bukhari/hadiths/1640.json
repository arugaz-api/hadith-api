{
  "author": "Sahih al Bukhari",
  "hadith": {
    "hadithnumber": 1640,
    "arabicnumber": 1640,
    "text": "Leys, Nafi'den şöyle nakletmiştir: Haccac'ın İbnü'z-Zübeyr'e saldırdığı yıl İbn Ömer bir hac yapmak istemişti. Ona, \"İnsanlar arasında savaş çıkacak, korkarız ki senin (hac yapmana) engel olacaklar\" dediler. Bunun üzerine İbn Ömer, \"Andolsun ki Resûlullah'ta sizin için güzel bir örnek vardır.\"[Ahzab 21] Siz şahid olun ki umre yapmayı kendime vacip kıldım\" dedi ve yola çıktı. Beyda bölgesi sırtlarına varınca, \"Hac ve umre arasında, ihram'dan çıkma bakımından bir fark yoktur. Siz şahid olun ki umre ile birlikte hac yapmayı kendime farz kıldım\" dedi ve Kudeyd bölgesinden aldığı hedy kurbanını gönderdi. Bu kurbana başka bir kurban daha eklemedi. Ne kurban kesti, ne ihram yasaklarından birini işledi, saçına ne ustura vurdu ne de saçını kısalttı. Kurban bayramının ilk günü gelince kurbanını kesip traş oldu. O, ilk yaptığı tavafın, hem hac hem de umre tavafı için geçerli olduğu görüşünde idi. İbn Ömer (r.a.), \"Resûlullah da böyle yapmıştı\" demiştir",
    "grades": [],
    "reference": {
      "book": 25,
      "hadith": 123
    }
  }
}