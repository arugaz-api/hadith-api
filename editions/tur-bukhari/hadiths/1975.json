{
  "author": "Sahih al Bukhari",
  "hadith": {
    "hadithnumber": 1975,
    "arabicnumber": 1975,
    "text": "Abdullah İbn Amr İbnü'l-As şöyle demiştir: Resulullah Sallallahu Aleyhi ve Sellem bana: \"Ey Abdullah! Senin gündüzleri oruç tuttuğun ve geceleri namaz kıldığın bana bildirilmedi mi zannediyorsun?\" dedi. Ben: \"Evet ey Allah'ın resulü\" dedim. Resulullah Sallallahu Aleyhi ve Sellem: \"Böyle yapma. Bazen oruç tut, bazen bırak. Bazen namaz kıl, bazen uyu. Çünkü bedeninin senin üzerinde hakkı vardır. Gözlerinin senin üzerinde hakkı vardır. Zevcenin senin üzerinde hakkı vardır. Seni ziyarete gelenin senin üzerinde hakkı vardır. Her aydan üç gün oruç tutman yeter. Yaptığın her bir iyilik on katı iledir. Öyleyse bu bütün yılı oruçlu geçirmek gibidir\". Ben bununla yetinmeyerek daha çok ibadet etmeye çalıştım. Bana da sonradan ağır oldu. Ben: \"Ey Allah'ın resulü! Ben (daha fazlasını tutacak) kuvvete sahibim\" dedim. Resulullah Sallallahu Aleyhi ve Sellem: \"O zaman Allah'ın Nebii Davud'un orucunu tut, bundan daha fazla tutma\" dedi. Ben: \"Allah'ın Nebii Davud'un orucu nasıldır?\" diye sordum. Resulullah Sallallahu Aleyhi ve Sellem: \"Yıl’ın yarısını oruçlu geçirmektir\". {Ravi diyor ki): Abdullah yaşlandıktan sonra şöyle dedi: \"Keşke Nebi'in ruhsatını kabul etseydim",
    "grades": [],
    "reference": {
      "book": 30,
      "hadith": 82
    }
  }
}