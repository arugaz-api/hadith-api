{
  "author": "Sahih al Bukhari",
  "hadith": {
    "hadithnumber": 1926,
    "arabicnumber": 1926,
    "text": "Ebu Bekir İbn Abdurrahman'ın şöyle dediği nakledilmiştir: \"Ben babamla birlikte Aişe ve Ümmü Selem'e'nin yanına giderdim.\" [Bu rivayetin bundan sonraki kısmı başka bir senedle de rivayet edilmiştir. Buna göre Ebu Bekir İbn Abdurrahman İbnü'l-Harİs İbn Hişam, babası Abdurrahman'ın Mervan İbnü'l-Hakem'e şöyle dediğini nakletmiştir: Aişe ve Ümmü Seleme r.anhuma'nın haber verdiğine göre: \"Resulullah Sallallahu Aleyhi ve Sellem eşiyle cima ettiği için cünüp olduğu halde, şafak doğduktan sonra boy abdesti alır ve oruç tutardı.\" Bunun üzerine Mervan, Abdurrahman İbnü'l-Haris'e: \"Allah'a yemin ederim ki, bunu söyleyerek Ebu Hureyre'yi uyaracaksın!\" dedi. Mervan, o sırada Medine valisi idi. Fakat babam Abdurrahman böyle bir şey yapmayı istemedi. Sonra biz bir şekilde Ebu Hureyre ile Zu'l-huleyfe'de bir araya gelme imkanı bulduk. Ebu Hureyre'nin orada arazisi vardı. Babam, Ebu Hureyre'ye: \"Sana bir konuyu arzetmek istiyorum. Eğer Mervan bana bu konuda yemin ettirmeseydi ben de sana arzetmeye gerek duymazdım\" dedi ve Aişe ile Ümmü Seleme'nin söylediklerini nakletti. Ebu Hureyre ise (kendisinin aksi yönde görüş benimsemesine sebep olan durumu anlatmak için); \"Fadl İbn Abbas bana böyle anlatmıştı. Fakat Nebi Sallallahu Aleyhi ve Sellem'in hanımları bunu daha iyi bilirler\" dedi. Ebu Hureyre'den nakledilen rivayet şöyledir: \"Resulullah Sallallahu Aleyhi ve Sellem cünüp olarak sabaha çıkan kimsenin oruç tutmamasını emrederdi.\" Fakat ilk rivayetin senedi daha güçlüdür",
    "grades": [],
    "reference": {
      "book": 30,
      "hadith": 34
    }
  }
}