{
  "author": "Sahih al Bukhari",
  "hadith": {
    "hadithnumber": 3191,
    "arabicnumber": 3191,
    "text": "İmran İbn Husayn'ın şöyle dediği nakledilmiştir: \"Resul-i Ekrem Sallallahu Aleyhi ve Sellem'in yanına uğramıştım. Devemi kapıya bağlayıp girdim. Bu sırada Temim oğullarından bir grup Resulullah Sallallahu Aleyhi ve Sellem'in huzuruna geldi. Nebi Sallallahu Aleyhi ve Sellem onlara: \"Ey Temim oğulları, müjdeyi kabul edin!\" dedi. Onlar da iki kez: \"Sen bize müjde vermiştin. Haydi bize vereceğini ver!\" dediler. Sonra Nebi Sallallahu Aleyhi ve Sellem'in huzuruna Yemenliler geldi. Nebiimiz Sallallahu Aleyhi ve Sellem onlara da: \"Ey Yemenliler, müjdeyi kabul edin! Temim oğullarını sorarsanız onlar verdiğim müjdeyi kabul etmedi\" dedi. Yemenliler: \"Tamam, ey Allah'ın Resulü kabul ettik\" dediler ve eklediler: \"Biz, yeryüzünün yaratılışı ve arş hakkında bazı sorular sormaya gelmiştik. \" Bunun üzerine Nebi Sallallahu Aleyhi ve Sellem şöyle buyurdu: \"Allah vardı ve O'ndan başka hiçbir şey yoktu. O'nun arşı da suyun üzerinde idi. Allah Teala, Zikir'de (levh-i mahfuz) olacak her şeyi yazdı (takdir etti). Gökleri ve yeri yarattı.\" Bu sırada birisi: \"Ey Husayn oğlu, deven kaçıp gitmiş. Ben de çıktım ve devemin bir su başında kaldığını gördüm. Vallahi, (Resulullah Sallallahu Aleyhi ve Sellem'in meclisini terk etmektense) onu orada öylece bırakıp gitmeyi isterdim",
    "grades": [],
    "reference": {
      "book": 59,
      "hadith": 2
    }
  }
}