{
  "author": "Sahih al Bukhari",
  "hadith": {
    "hadithnumber": 2581,
    "arabicnumber": 2581,
    "text": "Aişe r.anha'dan rivayet edilmiştir: Allah Resulü Sallallahu Aleyhi ve Sellem'in hanımları iki grup idi. Aişe, Hafsa, Safiye ve Sevde birinci grupta yer alıyordu. Ümmü Seleme ve diğer hanımları ise ikinci grupta yer alıyordu. Müslümanlar, Allah Resulü Sallallahu Aleyhi ve Sellem'in Aişe'yi sevdiğini bilirlerdi. Allah Resulü'ne bir şeyarmağan etmek istediklerinde Hz. Aişe'nin odasında geceleyeceği gün gelinceye kadar geciktirirlerdi. O gün gelince armağanlarını Aişe'nin odasına gönderirlerdi. Ümmü Seleme grubu, Ümmü Seleme'ye \"Allah Resulü ile konuşsan da insanlara 'Bana hediye vermek isteyenler ben hangi eşimin odasında bulunuyorsam orada versin' dese\" dediler. Ümmü Seleme Hz. Nebi'e onların bu isteğini iletti ama Hz. Nebi hiçbir şey söylemedi. Sonra hanımları Ümmü Seleme'ye sordular. O da \"Bana hiçbir şey söylemedi\" dedi. Tekrar sordular, yine \"Bana hiçbir şey söylemedi\" dedi. Bunun üzerine \"Onunla konuş da sana bir cevap versin\" dediler. Ümmü Seleme gitti ve konuştu. Bunun üzerine Nebi Sallallahu Aleyhi ve Sellem: \"Aişe konusunda beni üzme. Çünkü Aişe dışında hiçbir kadınla aynı yatakta yatarken bana vahiy gelmedi\" buyurdu. Bunun üzerine Ümmü Seleme, \"Ey Allah'ın Resulü' Seni üzdüğüm için Allah'a tövbe ediyorum\" dedi. Sonra hanımları, Allah Resulü'nün kızı Fatıma'yı çağırdılar ve Allah Resulü'ne giderek \"Hanımların Ebu Bekir'in kızı konusunda senden adalet istiyorlar\" demesini istediler. O da onların bu isteklerini yerine getirdi. Bunun üzerine Nebi Sallallahu Aleyhi ve Sellem: \"Kızım' Benim sevdiğimi sen de sevmez misin?\" buyurdu. Fatima r.anha. \"Ne demek! Elbette severim\" dedi. Sonra geri dönüp konuşmayı onlara aktardı. Tekrar gitmesini istediler. Ama Fatıma r.a. gitmedi. Bunun üzerine Zeyneb binti Cahş'ı gönderdiler. O da Hz. Nebi'in yanına geldi ve ölçüsüzce ve bağırarak: \"Hanımların Ebu Kuhafe'nin oğlunun kızı konusunda adaletli olmanı istiyorlar\" dedi. Sonra oturmakta olan Aişe'ye yönelerek ağır sözler söyledi. Allah Resulü \"bir karşılık verecek mi acaba'\" diye Aişe'ye baktı. Aişe, Zeyneb'e karşılık vererek onu susturdu. Dedi ki: \"Bunun üzerine Nebi Sallallahu Aleyhi ve Sellem Aişe'ye bakarak: \"Bu, EbU Bekir'in kızı!\" buyurdu",
    "grades": [],
    "reference": {
      "book": 51,
      "hadith": 16
    }
  }
}