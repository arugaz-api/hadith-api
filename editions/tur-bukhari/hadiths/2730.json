{
  "author": "Sahih al Bukhari",
  "hadith": {
    "hadithnumber": 2730,
    "arabicnumber": 2730,
    "text": "Abdullah İbn Ömer r.a.'den nakledilmiştir: Hayber halkı Abdullah İbn Ömer'in elini ve ayağını kırınca Hz. Ömer şu konuşmayı yapmıştı: Allah Resulü Sallallahu Aleyhi ve Sellem Hayber Yahudileri ile malları karşılığında bir anlaşma yaparak \"Allah onları yerlerinde bıraktığı sürece biz de onları yerlerinde bırakırız\" buyurmuştu. Abdullah İbn Ömer oradaki hurmalığına gidince geceleyin saldırıya uğradı ve eli-ayağı kırıldı. Bizim orada onlardan başka düşmanımız yoktur. Bizim düşmanımız ve kuşkulandığımız kişiler onlardır. Ben onların sürgün edilmesi görüşündeyim, \" Ömer bu konuşmayı yapınca Ebu'l-Hukayk oğullarından biri gelerek \"Ey mu'minierin emiri! Muhammed, bizim burada kalmamıza müsaade edip mallarımız karşılığında bizimle anlaştığı ve bize bunu şart koştuğu halde sen bizi buradan çıkartacak mısın?\" dedi. Ömer \"Sen, Allah Resulü'nün \"Hayber'den çıkartıldığın zaman dişi deven .seni her gece oraya buraya koşturduğunda halin nice olacak!\" buyurduğunu unuttuğumu mu sanıyorsun?\" dedi. Adam \"Bu, Ebu'l-Kasım'ın (Muhammed'in) yaptığı küçük bir şakaydı\" dedi. Ömer \"Yalan söylüyorsun, Allah'ın düşmanı!\" dedi. Onları sürgün etti ve onlara sahip oldukları hurmaların değeri kadar mal, deve, deve palanı, ip vb. eşyalar verdi",
    "grades": [],
    "reference": {
      "book": 54,
      "hadith": 18
    }
  }
}