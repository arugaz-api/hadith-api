{
  "author": "Sahih al Bukhari",
  "hadith": {
    "hadithnumber": 6019,
    "arabicnumber": 6019,
    "text": "Ebu Şureyh el-Adevı'den, dedi ki: \"Nebi Sallallahu Aleyhi ve Sellem'in konuşup da şöyle buyurduğunu kulaklarım duydu, gözlerim gördü: Allah'a ve ahiret gününe iman eden kimse komşusuna ikram etsin, Allah'a ve ahiret gününe iman eden kimse misafirine caizesini ikram etsin. -Ey Allah'ın Rasulü, caizesi nedir, diye sorulunca, o: Bir gün ve bir gece, buyurdu. Ziyafet ise üç gündür. Artık bundan sonrası o misafire bir sadakadır. Allah'a ve ahiret gününe iman eden bir kimse de ya hayır söylesin yahut sussun. \" Tekrar: 6135 ve 6476 Fethu'l-Bari Açıklaması: \"Allah'a ve ahiret gününe iman eden bir kimse\". İman eden sözünden maksat, kamil imandır. Özellikle Allah'a ve ahiret gününe imanı sözkonusu etmesi, insan hayatının başlangıcına ve ölümden sonra dirilişine bir işarettir. Yani kendisini yaratan Allah'a ve o Allah'ın, amelinin karşılığını kendisine vereceğine iman eden bir kimse sözü geçen bu güzel işleri yapıversin. \"Allah'a ve ahiret gününe iman eden kimse misafirine ikram etsin.\" Yüce Allah'ın izniyle açıklaması, elli küsur başlık sonra \"misafire ikram\" başlığında (6135.hadiste) gelecektir",
    "grades": [],
    "reference": {
      "book": 78,
      "hadith": 50
    }
  }
}