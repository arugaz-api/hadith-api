{
  "author": "Sahih al Bukhari",
  "hadith": {
    "hadithnumber": 2709,
    "arabicnumber": 2709,
    "text": "Cabir İbn Abdullah r.a.'dan nakledilmiştir: Babam borçlu ölmüştü. Alacaklılarına babamın borcuna karşılık (sahip olduğum) hurmayı almalarını önerdim. Fakat bunun alacaklarını karşılamayacağını düşünerek kabul etmediler. Bunun üzerine Hz. Nebi'e giderek durumu ona anlattım. Nebi Sallallahu Aleyhi ve Sellem: \"Hurmaları dalından kesip kurutma yerine serdikten sonra beni çağır\" buyurdu. (Dediği gibi yaptım). Yanında Ebu Bekir ve Ömer'le birlikte geldi. Hurmanın başına oturdu ve bereketlenmesi için dua etti. Sonra \"Alacaklılarını çağır ve onların her birine hakkını eksiksiz ver\" buyurdu. Babamın borcu bulunup onu ödemediğim hiç kimse kalmadı. 13 vesak (yaklaşık 2,5 ton) da arttı: 7 vesak acve ve 6 veya 7 vesak levn ve 6 vesak acve. Akşam namazını Allah Resulü ile birlikte kılarak bunu O'na haber verdim. Güldü ve \"Git bunu EbU Bekir'e ve Ömer'e de anlat\" buyurdu. (Dediği gibi yaptım). Herikisi de \"Biz zaten Allah Resulü bunu yaptığında böyle olacağını biliyorduk\" dediler. Hişam'ın Vehb'ten onun da Cabir'den nakline göre Akşam namazı yerine ikindi namaz! vaktinde Resulullah ile görüştüğünü anlatır, ancak \"güldü\" sözünü ve \"Ebu Bekr'in adını\" rivayette zikretmez. Diğer bir ibarede ise şöyle der: \"Babam vefat ettiğinde otuz vesak borç bırakmıştı.\" İbn İshak ise Vehb'in Cabir'den rivayetinde de bu vaktin öğle namazı olduğunu kaydeder",
    "grades": [],
    "reference": {
      "book": 53,
      "hadith": 19
    }
  }
}