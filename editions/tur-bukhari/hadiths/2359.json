{
  "author": "Sahih al Bukhari",
  "hadith": {
    "hadithnumber": 2359,
    "arabicnumber": 2359,
    "text": "Urve'nin naklettiğine göre Abdullah İbnü'z-Zübeyr r.a. şöyle anlatır: Ensarlı bir kimse, Harre denilen yerdeki hurmalıkları sulama hakkı ile ilgili olarak Zübeyr ile çekişti. Ensarlı, \"Suyu bırak da (benim bahçeme) gelsin\" dedi. Zübeyr de bunu yapmadı. Daha sonra davayı Resulullah Sallallahu Aleyhi ve Sellem'e götürdüler. Efendimiz Sallallahu Aleyhi ve Sellem Zübeyr'e, \"Ey Zübeyr sen sula, daha sonra da suyu komşuna bırak\" buyurdu. Ensarlı öfkelenerek, ''O senin halanın oğlu olduğu için mi (sulama hakkını ona verdin)?\" diye sordu. Bunun üzerine Hz. Nebi'in yüzünün rengi değişti ve \"Ey Zübeyr! Sen sula. Su ağaçların köküne ulaşıncaya kadar da bırakma\" buyurdu. Zübeyr şöyle demiştir: \"Vallahi, ben şu ayetin [Nisa, 65] bu konu hakkında nazil olduğu kanaatindeyim\": \"Hayır, Rabbine andolsun ki aralarında çıkan anlaşmazlık hususunda seni hakem kılıp sonra da verdiğin hükmü, içlerinde hiçbir sıkıntı duymaksızın (onu) tam anlamıyla kabullenmedikçe iman etmiş olmazlar. \" Tekrar:",
    "grades": [],
    "reference": {
      "book": 42,
      "hadith": 8
    }
  }
}