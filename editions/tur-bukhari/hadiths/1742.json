{
  "author": "Sahih al Bukhari",
  "hadith": {
    "hadithnumber": 1742,
    "arabicnumber": 1742,
    "text": "İbn Ömer r.a. şöyle dedi: Nebi Sallallahu Aleyhi ve Sellem Sina'da şöyle buyurdu: \"Bugünün hangi gün olduğunu biliyor musunuz?\" İnsanlar: Allah ve Resulü daha iyi bilir, dediler. Nebi (Sallallahu aleyhi ve Sellem) şöyle buyurdu: \"Bugün, haram bir gündür. Bu beldenin hangi belde olduğunu biliyor musunuz?\" İnsanlar: Allah ve Resulü daha iyi bilir, dediler. Nebi (Sallallahu aleyhi ve Sellem) şöyle buyurdu: \"Bu belde, haram bir beldedir. Bu ayın hangi ay olduğunu biliyor musunuz?\" İnsanlar: Allah ve Resulü daha iyi bilir, dediler. Nebi (Sallallahu aleyhi ve Sellem) şöyle buyurdu: \"Bu haram bir aydır. İşte böylece Allah sizlere kanlarınızı (canlarınızı), mallarınızı ve ırzlarınızı da bu ayınızda ve bu beldenizde bu gününüzü haram kıldığı gibi haram kılmıştır\". Bir diğer rivayette İbn Ömer şöyle dedi: Nebi (Sallallahu aleyhi ve Sellem) kurban bayramı günü şeytan taşlama yerlerinin arasında durdu ve şöyle buyurdu: \"Bu gün hacc-ı ekber günüdür\". Daha sonra \"Allah'ım şahit ol\" demeye başladı. Hz. Nebi insanlara veda etti. Bu sebeple insanlar buna Veda Haccı dediler. Tekrar:",
    "grades": [],
    "reference": {
      "book": 25,
      "hadith": 220
    }
  }
}