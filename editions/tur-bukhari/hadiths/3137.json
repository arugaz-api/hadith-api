{
  "author": "Sahih al Bukhari",
  "hadith": {
    "hadithnumber": 3137,
    "arabicnumber": 3137,
    "text": "Cabir İbn Abdullah r.a.'ın şöyle dediği nakledilmiştir: \"Resulullah Sallallahu Aleyhi ve Sellem'in bana: \"Bahreyn'in cizye vergileri gelse sana çokça (şu kadar, şu kadar, şu kadar) mal veririm\" dedi. Ancak bu mallar gelmeden önce Nebi Sallallahu Aleyhi ve Sellem vefat etti. Bahreyn'den cizye malları gelince Hz. Ebu Bekir şöyle bir duyuru yaptırdı: \"Kimin Resulullah Sallallahu Aleyhi ve Sellem'den bir alacağı varsa veya Resulullah Sallallahu Aleyhi ve Sellem kime bir söz (vaad) vermişse yanımıza gelsin.\" Ben de onun yanına vardım ve: \"Resulullah Sallallahu Aleyhi ve Sellem bana böyle böyle demişti\" diyerek durumu arz ettim. O da bana üç avuç mal verdi. Süfyan ise iki eliyle avuçluyordu.\" Hadisin ravilerinden Süfyan İbn Uyeyne: \"Muhammed İbnü'l-Münkedir bize böyle söylemişti\" demiştir. Süfyan İbn Uyeyne başka bir vakitte ise bu olayı şöyle anlatmıştır: (Cabir İbn Abdullah anlatıyor): \"Ben iki defa Ebu Bekir'in yanına gittim ve talebimi arzettim. Fakat ikisinde de herhangi bir şey vermedi. Üçüncü defa gittiğimde: \"Ben sana iki defa geldim ve talebimi arz ettiğim halde bana bir şey vermedin. Şimdi ya bana da verirsin ya da bana karşı bir cimrilik yapılıyor\" dedim. O da: \"Sen şimdi sana cimrilik edildiğini mi söylüyorsun!? Seni geri çevirdiğim zamanlarda bile kesinlikle sana vermeyi düşünüyordum; maksadım sana vermekti\" diye cevap verdi. Sonra da bir avuç doldurup bana verdi ve: \"Say!\" dedi. Saydım beş yüz çıktı. Ardından: \"Aynı şekilde iki defa daha al\" dedi. Muhammed İbnü'l-Münkedir: \"Cimrilikten daha acı bir dert var mıdır?!\" dedi",
    "grades": [],
    "reference": {
      "book": 57,
      "hadith": 45
    }
  }
}