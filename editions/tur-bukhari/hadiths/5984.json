{
  "author": "Sahih al Bukhari",
  "hadith": {
    "hadithnumber": 5984,
    "arabicnumber": 5984,
    "text": "Cubeyr İbn Mut'im'den rivayete göre o, Nebi Sallallahu Aleyhi ve Sellem'i: \"Cennete akrabalık bağını koparan hiçbir kimse giremez\" diye buyururken dinlemiştir. Fethu'l-Bari Açıklaması: \"Cennete akrabalık bağını koparan hiçbir kimse girmeyecektir.\" Ebu Davud, Ebu Bekire'den merfu olarak şu hadisi zikretmiştir: \"Hiçbir günah yüce Allah'ın o günahı işleyen kimseye ahirette sakladığı azap ile birlikte, dünyadaki cezasını da acilen vermeye, haddi aşmak ve azgınlık etmek ile akrabalık bağını gözetmekten daha layık değildir.\" Musannıf (Buhari)'nin de el-Edebu'l-Müfred adlı eserinde Ebu Hureyre'nin Nebie merfu olarak rivayet ettiği şu hadisi kaydetmektedir: \"Şüphesiz Adem oğullarının amelleri her perşembe akşamını cumaya bağlayan gece arz edilir, ama akrabalık bağını kesen hiçbir kimsenin ameli kabul edilmez.\" Taberani de İbn Mesud'dan şu hadisi rivayet etmektedir: \"Şüphesiz semanın kapıları, akrabalık bağını kopartan kimselerin yüzüne kapalıdır.\" Yine musannıf Buhari'nin el-Edebu'l-Müfred adlı eserinde İbn Ebi Evfa'nın Nebie merfu olarak rivayet ettiği şu hadis bulunmaktadır: \"Şüphesiz rahmet, aralarında akrabalık bağını kopartan birisinin bulunduğu bir topluluğun üzerine inmez.\" et-Ti'bi\"nin de naklettiğine göre burada \"topluluk\" ile muhtemelen akrabalık bağını koparmak hususunda o kimseye destek verip onun bu yaptığını red ve inkar etmeyen kimseler kastedilmiş olabilir. \"Rahmet\" ile de yağmurun kastedilmesi ve akrabalık bağını koparmanın uğursuzluğu sebebiyle genelolarak insanlara yağmur yağdınlmamasının kastedilme ihtimali vardır",
    "grades": [],
    "reference": {
      "book": 78,
      "hadith": 15
    }
  }
}