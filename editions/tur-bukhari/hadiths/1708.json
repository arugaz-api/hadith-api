{
  "author": "Sahih al Bukhari",
  "hadith": {
    "hadithnumber": 1708,
    "arabicnumber": 1708,
    "text": "Nafi' şöyle dedi: İbnü'z-Zübeyr'in halifeliği döneminde Harurîlerin hac yaptığı yıl İbn Ömer r.a. hacca gitmek istedi. Ona \" Abdullah b. Zübeyr ile Haccac ve taraftarları arasında savaş var. Onların seni alıkoymalarından korkuyoruz\" denildi. İbn Ömer \"Andolsun Allah'ın Resulünde sizin için en güzel bir örnek vardır\"[Ahzab 21] ayetini okuduktan sonra şöyle dedi: \"O zaman ben de Nebi Sallallahu Aleyhi ve Sellem'in yaptığı gibi yaparım. Sizi şahit tutarım ki ben Umre'ye niyet ettim\". Beyda' denilen yere vardığında şöyls dedi: \"Hacc'ın da umre'nin de durumu aynı. Sizi şahid tutarım ki ben hac ile umreyi birlikte yapacağım\" dedi. Satın aldığı hedy kurbanını boynuna kılade takılmış olduğu halde yanında götürdü. Kabe'ye gelip tavaf yaptı. Safa ve Merve arasında sa'y yaptı. Bundan fazla bir şey yapmadı. Kurban bayramı gününe kadar ihramdan çıkmadı. Sonra tıraş olup hayvanını kesti. İlk tavaf ile birlikte hem hac hem de umre tavafını yaptığını kabul etti. Sonra da \"Nebi Sallallahu Aleyhi ve Sellem de böyle yaptı\" dedi",
    "grades": [],
    "reference": {
      "book": 25,
      "hadith": 186
    }
  }
}