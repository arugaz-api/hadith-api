{
  "author": "Sahih al Bukhari",
  "hadith": {
    "hadithnumber": 6528,
    "arabicnumber": 6528,
    "text": "Abdullah b. Mes'ud şöyle anlatmıştır: Biz (kırk kişi kadar bir topluluk) bir kubbenin içinde Nebi Sallallahu Aleyhi ve Sellem'in beraberinde bulunuyorduk. Resulullah Sallallahu Aleyhi ve Sellem: \"Sizler cennet ehlinin dörtte biri olmaya razı olur musunuz?\" buyurdu. Bizler \"Evet\" dedik. Resulullah Sallallahu Aleyhi ve Sellem: \"Cennet ehlinin üçte biri olmaya razı olur musunuz?\" diye sordu. Biz tekrar \"Evet\" diye cevap verdik. Nebi Sallallahu Aleyhi ve Sellem \"Cennet ehlinin yarısı olmaya razı olur musunuz?\" buyurdu. Bizler yine \"Evet\" diye cevap verdik. Nebi Sallallahu Aleyhi ve Sellem \"Muhammed'in canı elinde bulunan Allah'a yemin ederim ki ben sizin cennet ehlinin yarısı olacağınızı kuvvetle ümit ediyorum. Şu da muhakkak ki, cennete Müslüman nefisten başka girmeyecektir. Sizler şirk ehline nispetle siyah öküzün derisi üzerindeki beyaz kıl mesabesinden başka değilsiniz. Yahutta sanki kırmızı öküzün derisi üzerindeki siyah kıl mesabesindesiniz'\" buyurdu",
    "grades": [],
    "reference": {
      "book": 81,
      "hadith": 117
    }
  }
}