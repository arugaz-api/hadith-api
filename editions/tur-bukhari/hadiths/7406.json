{
  "author": "Sahih al Bukhari",
  "hadith": {
    "hadithnumber": 7406,
    "arabicnumber": 7406,
    "text": "Cabir b. Abdullah r.a. şöyle demiştir: \"Deki Allah'ın size üstünüzden bir azap göndermeye gücü yeter\" ayeti inince Nebi Sallallahu Aleyhi ve Sellem \"euzü bi vechike = Rabbim senin vechine sığınırım\" dedi. \"Veya ayaklarınızın altından bir azap göndermeye gücü yeter\" cümlesinin ardından Nebi Sallallahu Aleyhi ve Sellem \"euzu bi vechike = Rabbim senin vechine sığınırım\" dedi. \"Ya da birbirinize düşürüp, kiminize kiminizin hıncını tattırmaya gücü yeter\" cümlesinin ardından Nebi Sallallahu Aleyhi ve Sellem \"Bu daha kolaydır\" dedi. Fethu'l-Bari Açıklaması: \"Yüce Allah'ın 'O'nun zatından başka her şey yok olacaktır' sözü.\" İmam Buhari bu konuda Yüce Allah'ın \"Deki: Allah'ın size ... azap göndermeye gücü yeter.\" ayetinin inişi hakkındaki Cabir hadisine yer vermiştir. Bunun açıklaması En' am suresinin tefsirinde geçmişti. İbn Battal şöyle der: Bu ayet ve hadis, Yüce Allah'ın \"vech\"i olduğunu göstermektedir. Vecih onun zatı sıfatlarından birisidir. Yoksa -yaratıkların yüzlerinde gördüğümüz üzere- bir organ değildir. Bu ayet ve hadis Allah'ın yüzü olduğunu ifade etmektedir. Yüce Allah'ın yüzü yaratıkların yüzü gibi değildir. Hiçbir şey onun gibi değildir. O işiten ve görendir. Bazı alimlere göre \"el-vech\" sözcüğü, zaiddir. Buna göre mana, \"Onun zatından başka her şey yok olacaktır\" demek olur. \"Ve yebka vechu Rabbike=Rabbinin zatı baki kalacak\"(Rahman 27) ayeti de böyledir. Bazılarına göre \"el-vech\" kelimesinden maksat, niyettir. Buna göre mana, kendisiyle zatı irade edilen kalacak demektir. Bizim kanaatimiz ise şudur: Bu son yaklaşım, Süfyan ve başkalarından nakledilmiştir. Bu konuda ileri sürülen görüşler, Kasas suresinin tefsirinin baş taraflarında geçmişti. Beyhaki şöyle der: Kur'an ve sahih sünnette \"el-vech\" tekrar edilir. Bu kelime, bazı ayet ve hadislerde zatı sıfat anlamındadır. \"Ancak yüzündeki kibriya ridası hariç\" ifadesi buna örnektir. Bu cümle Buhari'nin Sahih'inde Ebu Musa' dan nakledilmektedir. Bazı ayet ve hadislerde ise kelime \"min edi = ... yüzünden\" manasındadır. \"İnnema nut'imuküm li vechillahi=Biz sizi Allah rızası için doyuruyoruz\"(İnsan, 9) ayeti buna örnektir. Başka bazı ayet ve hadislerde ise kelime \"rıza\" anlamınadır. \"YurıdCme vechehCı=Rablerinin rızasını isteyerek. \"(En'am 52) \"İllebtiğae vechi Rabbihi'l-a'ld= Yüce Rabbinin rızasını istemekten başka ... \"(LeyI, 20) ayetleri buna örnektir. Buralardaki \"vech\" kelimesi, kesinlikle organ anlamında değildir. Doğruyu en iyi Yüce Allah bilir",
    "grades": [],
    "reference": {
      "book": 97,
      "hadith": 35
    }
  }
}