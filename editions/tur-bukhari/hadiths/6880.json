{
  "author": "Sahih al Bukhari",
  "hadith": {
    "hadithnumber": 6880,
    "arabicnumber": 6880,
    "text": "Ebu Hureyre r.a.'in nakline göre Mekke'nin fethi yılı Huzaa kabilesi Leys oğullarından birini öldürdü. Bu kişi cahiliye döneminde Huzaa kabilesine mensup birisini öldürmüştü. Nebi Sallallahu Aleyhi ve Sellem ayağa kalkarak şöyle buyurdu: \"Allahu Teala filin Mekke'ye girmesine mani oldu, onlara Nebiini ve mu'minleri musallat kıldı. Dikkat ediniz Mekke benden önce hiç kimseye helal olmadt. Benden sonra da hiç kimseye helal olmayacaktır! Dikkat ediniz Mekke bana bir günün belli saatlerinde helal kılındı. Dikkat ediniz Mekke şu içinde bulunduğum saatte haramdır. Buranın dikeni koparılamaz, ağacı kesilemez, yere düşürülmüş bir eşya sahibini aramak maksadı hariç alınamaz. Bir yakını öldürülen kimse iki seçenekten birisi ile muhayyerdir. Ya kendisine fidye verilir ya da katil kısas edilir.\" Bunun üzerine Yemenlilerden Ebu Şah adında bir kişi ayağa kalktı ve \"Bana yaz ey Allah'ın Resulu!\" dedi. Bunun üzerine Nebi Sallallahu Aleyhi ve Sellem \"Bunları EbQ Şah için yazınız\" buyurdu. Sonra Kureyş'ten bir kişi ayağa kalktı ve \"Ya Resulallah! İzhir otu hariç olsun. Çünkü biz bu otu evlerimizde ve kabirlerimizde kullanıyoruz\" dedi. Bunun üzerine Nebi Sallallahu Aleyhi ve Sellem \"İzhir otu hariç\" buyurdu",
    "grades": [],
    "reference": {
      "book": 87,
      "hadith": 19
    }
  }
}