{
  "author": "Sahih al Bukhari",
  "hadith": {
    "hadithnumber": 3031,
    "arabicnumber": 3031,
    "text": "Cabir İbn Abdullah r.a.'ın naklettiğine göre Resulullah Sallallahu Aleyhi ve Sellem bir defasında: \"Şu Ka'b İbnü'l-Eşrefin icabına kim bakacak. Zira o Allah'a ve Resulü'ne çok sıkıntı veriyor\" buyurdu. Bunun üzerine Muhammed İbn Mesleme: \"Ey Allah'ın Resulü, onu öldürmemi ister misin?\" diye sordu. Nebi Sallallahu Aleyhi ve Sellem de: \"Evet\" dedi. Muhammed İbn Mesleme bu konuşmadan sonra Ka'b'ın yanına gitti ve ona Resulullah Sallallahu Aleyhi ve Sellem'i kasdederek: \"Şu adam var ya, bizi gerçekten çok yoruyor ve bizden sadaka vermemizi istiyor\" dedi. Ka'b hemen atılarak: \"Dahası da var. Allah'a yemin ederim ki bundan sonra O'ndan daha çok bıkacaksınız\" deyince Muhammed İbn Mesleme: \"Bir kere ona uymuş bulunduk işte. Onun neler yapacağını ve bu mücadelesinin ne şekilde sonuçlanacağını görmek istediğimiz için de kendisini bırakmak istemiyoruz\" diye mukabelede bulundu. Bu şekilde konuşmaya devam ettiler ... ve sonunda Muhammed İbn Mesleme ona iyice yaklaştı ve bir fırsatını bulup öldürdü",
    "grades": [],
    "reference": {
      "book": 56,
      "hadith": 238
    }
  }
}