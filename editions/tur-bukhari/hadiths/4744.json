{
  "author": "Sahih al Bukhari",
  "hadith": {
    "hadithnumber": 4744,
    "arabicnumber": 4744,
    "text": "Ali İbn Ebi Talib'in şöyle söylediği rivayet edilmiştir: Kıyamet günü Rahman'ın huzurunda [müşriklerle] muhakeme olmak üzere ilk diz çöken ben olacağım. Kays şöyle demiştir: \"Şu iki grup, Rab/eri hakkında çekişen iki hasımdır,\" ayeti onlar hakkında nazil olmuştur. Onlar, Bedir savaşında birbirleri ile düelloya çıkan, Ali, Hamza, Ubeyd ile Şeybe İbn Rabia, Utbe İbn Rabia ve Velit İbn Utbe'dir. Fethu'l-Bari Açıklaması: ........Hasmani,.........hasm kelimesinin tesniyesidir. Hasm ise \"tartışan insan\" anlamına gelir. Bu ayetin Hz. Hamza hakkında indiğini gösteren yukarıdaki rivayet, \"Bedir Savaşı\" başlığı altında ayrıntılı biçimde açıklanmışt1. İmam Taberi, Hasan-ı Basri'nin şöyle söylediğini nakletmiştir: \"Bu ayette bahsi geçen gruplar, müminlerle kafirlerdir.\" Mücahid'in de şöyle söylediğini aktarmıştır: \"Burada bahsi geçen iki gruptan maksat, yeniden dirilme konusunda tartışan mümin ile kafirdir.\" İmam Taberi ayetin genel anlamından dolayı bu görüşleri tercih edip şöyle demiştir: \"Ayetin bu şekilde yorumlanması, Hz. Ali ve Ebu Zerr'den nakledilen rivayetlerle çelişmez. Çünkü Bedir savaşında düelloya çıkan insanlar, aslında mümin ve kafir olmak üzere iki gruptu. Zaten bir ayetin belirli bir sebep üzerine inmesi, o sebebin benzeri olaylar hakkında da aynen geçerli olmasına mani değildir",
    "grades": [],
    "reference": {
      "book": 65,
      "hadith": 266
    }
  }
}