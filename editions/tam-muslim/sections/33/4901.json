{
  "author": "Sahih Muslim",
  "hadith": {
    "hadithnumber": 4901,
    "arabicnumber": "1894",
    "text": "அனஸ் பின் மாலிக் (ரலி) அவர்கள் கூறியதாவது: \"அஸ்லம்\" குலத்தைச் சேர்ந்த ஓர் இளைஞர், \"அல்லாஹ்வின் தூதரே! நான் போருக்குச் செல்ல விரும்புகிறேன். ஆனால், என்னிடம் பயணத்துக்குத் தேவையான எந்த வசதியும் இல்லை\" என்று கூறினார். அல்லாஹ்வின் தூதர் (ஸல்) அவர்கள், \"நீ இன்ன மனிதரிடம் செல். ஏனெனில், அவர் போருக்குச் செல்வதற்காக எல்லா ஏற்பாடுகளையும் செய்திருந்தார். பிறகு அவர் நோய்வாய்ப்பட்டு விட்டார்\" என்று கூறினார்கள். அவ்வாறே அவரிடம் அந்த இளைஞர் சென்று, \"அல்லாஹ்வின் தூதர் (ஸல்) அவர்கள் உங்களுக்கு முகமன் (சலாம்) சொல்கிறார்கள். மேலும், நீங்கள் உங்கள் பயணத்துக்காக ஏற்பாடு செய்திருந்தவற்றை என்னிடம் கொடுக்கும்படி கூறினார்கள்\" என்றார். அந்த மனிதர், (தம் வீட்டிலிருந்த பெண்ணிடம்) \"இன்ன பெண்ணே! என் பயணத்திற்காக நான் ஏற்பாடு செய்திருந்தவற்றை இவருக்குக் கொடுத்துவிடு. அவற்றில் எதையும் தர மறுக்காதே. அல்லாஹ்வின் மீதாணையாக! அவற்றில் எதையேனும் நீ தர மறுத்தால் அதில் உனக்கு அருள்வளம் (பரக்கத்) அளிக்கப்படாது\" என்று கூறினார். இந்த ஹதீஸ் இரு அறிவிப்பாளர்தொடர்களில் வந்துள்ளது. அத்தியாயம் :",
    "grades": [],
    "reference": {
      "book": 33,
      "hadith": 197
    }
  }
}