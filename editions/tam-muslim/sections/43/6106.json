{
  "author": "Sahih Muslim",
  "hadith": {
    "hadithnumber": 6106,
    "arabicnumber": 2354.02,
    "text": "ஜுபைர் பின் முத்இம் (ரலி) அவர்கள் கூறியதாவது: அல்லாஹ்வின் தூதர் (ஸல்) அவர்கள், \"எனக்கு (ஐந்து) பெயர்கள் உள்ளன. நான் \"முஹம்மத்\" (புகழப்பட்டவர்) ஆவேன். நான் \"அஹ்மத்\" (இறைவனை அதிகமாகப் புகழ்பவர்) ஆவேன். நான் \"மாஹீ\" (அழிப்பவர்) ஆவேன்; என் மூலம் அல்லாஹ் (ஏக) இறைமறுப்பை அழிக்கின்றான். நான் \"ஹாஷிர்\" (ஒன்றுதிரட்டுபவர்) ஆவேன்; மக்கள் என் பாதங்களுக்குக் கீழே (என் தலைமையில்) ஒன்றுதிரட்டப்படுவார்கள். நான் \"ஆகிப்\" (இறுதியானவர்) ஆவேன்; எனக்குப் பிறகு வேறெந்த இறைத்தூதரும் இல்லை\" என்று கூறினார்கள். அவர்களுக்கு அல்லாஹ் \"ரஊஃப்\" (பேரன்புடையவர்) என்றும் \"ரஹீம்\" (இரக்கமுடையவர்) என்றும் பெயர் சூட்டியுள்ளான். - மேற்கண்ட ஹதீஸ் ஜுபைர் பின் முத்இம் (ரலி) அவர்களிடமிருந்தே மேலும் மூன்று அறிவிப்பாளர்தொடர்கள் வழியாகவும் வந்துள்ளது. அவற்றில் உகைல் பின் காலித் (ரஹ்) அவர்களது அறிவிப்பில், \"நான் ஸுஹ்ரீ (ரஹ்) அவர்களிடம் \"ஆகிப்\" என்றால் என்ன? என்று கேட்டேன். அதற்கு அவர்கள் \"தமக்குப் பிறகு வேறெந்த இறைத்தூதரும் இல்லாதவர்\" என்று பதிலளித்தார்கள்\" என இடம்பெற்றுள்ளது. மஅமர், உகைல் (ரஹ்) ஆகியோரது அறிவிப்பில், \"(என் மூலம் ஏக இறை)மறுப்பாளர்களை (அல்லாஹ் அழிக்கிறான்)\"என்று இடம்பெற்றுள்ளது. ஷுஐப் (ரஹ்) அவர்களது அறிவிப்பில் \"இறைமறுப்பை (அழிக்கிறான்)\" என்று இடம்பெற்றுள்ளது. அத்தியாயம் :",
    "grades": [],
    "reference": {
      "book": 43,
      "hadith": 164
    }
  }
}