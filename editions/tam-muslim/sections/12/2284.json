{
  "author": "Sahih Muslim",
  "hadith": {
    "hadithnumber": 2284,
    "arabicnumber": "985.02",
    "text": "அபூசயீத் அல்குத்ரீ (ரலி) அவர்கள் கூறியதாவது: எங்களிடையே அல்லாஹ்வின் தூதர் (ஸல்) அவர்கள் இருந்த காலத்தில் சிறியவர், பெரியவர், சுதந்திரமானவர், அடிமை என அனைவருக்காகவும் நாங்கள் ஏதேனும் உணவிலிருந்து ஒரு ஸாஉ, அல்லது பாலாடைக் கட்டியிலிருந்து ஒரு \"ஸாஉ\", அல்லது தோல் நீக்கப்படாத (வாற்)கோதுமையிலிருந்து ஒரு \"ஸாஉ\", அல்லது பேரீச்சம் பழத்திலிருந்து ஒரு \"ஸாஉ\", அல்லது உலர்ந்த திராட்சையிலிருந்து ஒரு \"ஸாஉ\" நோன்புப் பெருநாள் தர்மமாக வழங்கிவந்தோம். முஆவியா பின் அபீ சுஃப்யான் (ரலி) அவர்கள் ஹஜ் அல்லது உம்ராவிற்காக எங்களிடம் வரும்வரையில் இவ்வாறே நாங்கள் வழங்கிவந்தோம். முஆவியா (ரலி) அவர்கள் (எங்களிடம் வந்ததும்) சொற்பொழிவு மேடை (மிம்பர்)மீது நின்று மக்களுக்கு உரையாற்றினார்கள். அவர்கள் மக்களுக்கு ஆற்றிய உரையில் \"ஷாம் (சிரியா) பகுதியின் தோல் நீக்கப்பட்ட (மணிக்) கோதுமையில் இரு \"முத்\"துகள், பேரீச்சம் பழத்தின் ஒரு \"ஸாஉ\"க்கு நிகரானதாகும் என நான் கருதுகிறேன்\" என்று குறிப்பிட்டார்கள். மக்கள் அதைப் பிடித்துக்கொண்டனர். நானோ (அல்லாஹ்வின் தூதர் (ஸல்) அவர்களது காலத்தில்) வழங்கியதைப் போன்றே நான் உயிர் வாழும்வரை வழங்கிக்கொண்டிருப்பேன். அத்தியாயம் :",
    "grades": [],
    "reference": {
      "book": 12,
      "hadith": 22
    }
  }
}