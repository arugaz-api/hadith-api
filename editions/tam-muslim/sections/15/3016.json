{
  "author": "Sahih Muslim",
  "hadith": {
    "hadithnumber": 3016,
    "arabicnumber": "1243.01",
    "text": "இப்னு அப்பாஸ் (ரலி) அவர்கள் கூறியதாவது: அல்லாஹ்வின் தூதர் (ஸல்) அவர்கள் (\"விடைபெறும்\" ஹஜ்ஜுக்காகச் சென்றபோது) \"துல்ஹுலைஃபா\"வில் லுஹ்ர் தொழுகை தொழுதுவிட்டுத் தமது பலி ஒட்டகத்தைக் கொண்டுவரச் சொல்லி, அதன் வலப்பக்கத்திமில் பகுதியில் கீறி அடையாளமிட்டார்கள்; இரத்தத்தை அதிலிருந்து துடைத்தார்கள்; இரு செருப்புகளை (அதன் கழுத்தில் அடையாளத்திற்காக) தொங்கவிட்டார்கள். பின்னர் தமது வாகன ஒட்டகத்தில் ஏறி அமர்ந்து, \"பைதாஉ\" எனும் குன்றில் அது நேராக நின்றதும் ஹஜ்ஜுக்காகத் தல்பியாச் சொன்னார்கள். இந்த ஹதீஸ் இரு அறிவிப்பாளர்தொடர்களில் வந்துள்ளது. - மேற்கண்ட ஹதீஸ் இப்னு அப்பாஸ் (ரலி) அவர்களிடமிருந்தே மற்றோர் அறிவிப்பாளர் தொடர்வழியாகவும் வந்துள்ளது. அதில் \"அல்லாஹ்வின் தூதர் (ஸல்) அவர்கள் \"துல்ஹுலைஃபா\"விற்கு வந்தபோது\" என்று ஹதீஸ் ஆரம்பமாகிறது. \"அங்கு லுஹ்ர் தொழுதார்கள்\" எனும் குறிப்பு இடம்பெறவில்லை. (இறையில்லம் கஅபாவைச் சுற்றியவர் இஹ்ராமிலிருந்து விடுபட்டுவிடுவார்.) அத்தியாயம் :",
    "grades": [],
    "reference": {
      "book": 15,
      "hadith": 224
    }
  }
}