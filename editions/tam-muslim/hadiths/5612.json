{
  "author": "Sahih Muslim",
  "hadith": {
    "hadithnumber": 5612,
    "arabicnumber": 2144.01,
    "text": "அனஸ் பின் மாலிக் (ரலி) அவர்கள் கூறியதாவது: (என் தாய்வழிச் சகோதரர்) அப்துல்லாஹ் பின் அபீதல்ஹா அல்அன்சாரீ பிறந்தபோது அவரை(த் தூக்கிக்கொண்டு) நான் அல்லாஹ்வின் தூதர் (ஸல்) அவர்களிடம் சென்றேன். அப்போது அவர்கள் நீளங்கி அணிந்து, தமது ஒட்டகத்திற்கு (சிகிச்சைக்காகத்) தார் பூசிக் கொண்டிருந்தார்கள். அவர்கள் \"உன்னிடம் பேரீச்சம் பழம் இருக்கிறதா?\" என்று கேட்டார்கள். நான் \"ஆம்” என்று கூறி, அவர்களிடம் பேரீச்சம் பழங்கள் சிலவற்றை எடுத்துக்கொடுத்தேன். அவற்றை வாங்கி அவர்கள் தமது வாயிலிட்டு மென்று, பிறகு குழந்தையின் வாயைத் திறந்து, அதில் சிறிதளவை உமிழ்ந்தார்கள். குழந்தை அதை நாவைச் சுழற்றி சுவைக்கலாயிற்று. அப்போது அல்லாஹ்வின் தூதர் (ஸல்) அவர்கள், \"அன்சாரிகளுக்கு மிகவும் விருப்பமானது பேரீச்சம் பழங்கள் ஆகும்\" என்று கூறிவிட்டு, குழந்தைக்கு \"அப்துல்லாஹ்\" எனப் பெயர் சூட்டினார்கள். அத்தியாயம் :",
    "grades": [],
    "reference": {
      "book": 38,
      "hadith": 27
    }
  }
}