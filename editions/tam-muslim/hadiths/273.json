{
  "author": "Sahih Muslim",
  "hadith": {
    "hadithnumber": 273,
    "arabicnumber": "94.02",
    "text": "அபூதர் (ரலி) அவர்கள் கூறியதாவது: நான் நபி (ஸல்) அவர்களிடம் சென்றேன். அப்போது அவர்கள் வெள்ளை ஆடை அணிந்தபடி உறங்கிக்கொண்டிருந்தார்கள். (சிறிது நேரத்திற்குப்) பிறகு மீண்டும் நான் அவர்களிடம் சென்றேன். அப்போதும் அவர்கள் உறங்கிக்கொண்டிருந்தார்கள். பிறகு (மீண்டும்) அவர்களிடம் சென்றேன். அப்போது அவர்கள் விழித்திருந்தார்கள். நான் அவர்கள் அருகில் அமர்ந்தேன். அப்போது \"அல்லாஹ்வைத் தவிர வேறு இறைவன் இல்லை(\"லா இலாஹ இல்லல்லாஹ்\") என்று சொல்லி, பிறகு அதே நம்பிக்கையில் இறந்துவிடும் எந்த அடியாரும் சொர்க்கம் புகுந்தே தீருவார்\" என்று நபி (ஸல்) அவர்கள் சொன்னார்கள். நான், \"அவர் விபசாரம் புரிந்தாலும் திருடினாலுமா?\" என்று கேட்டேன். நபி (ஸல்) அவர்கள், \"அவர் விபசாரம் புரிந்தாலும் திருடினாலும் சரியே (சொர்க்கம் புகுந்தே தீருவார்)\" என்று சொன்னார்கள். நான் (மீண்டும்) \"அவர் விபசாரம் புரிந்தாலும் திருடினாலுமா?\" என்று கேட்டேன். நபி (ஸல்) அவர்கள், \"அவர் விபசாரம் புரிந்தாலும் திருடினாலும் சரியே (சொர்க்கம் புகுந்தே தீருவார்)\" என்று சொன்னார்கள்.- இவ்வாறு மூன்று தடவை நடந்தது. நான்காவது தடவை \"(அவர் சொர்க்கம் புகுந்தே தீருவார்.) அபூதர்ரின் மூக்கு மண்ணைக் கவ்வட்டும்! (அதாவது நீர் இதை விரும்பாவிட்டாலும் சரியே)\" என்று கூறினார்கள். அறிவிப்பாளர் அபுல்அஸ்வத் அத்தீலீ (ரஹ்) அவர்கள் கூறுகின்றார்கள்: அபூதர் (ரலி) அவர்கள் \"அபூதர்ரின் மூக்கு மண்ணைக் கவ்வட்டும்\" என்று கூறியபடியே புறப்பட்டுச் சென்றார்கள். இந்த ஹதீஸ் இரு அறிவிப்பாளர்தொடர்களில் வந்துள்ளது. அத்தியாயம் :",
    "grades": [],
    "reference": {
      "book": 1,
      "hadith": 179
    }
  }
}