{
  "author": "Sahih Muslim",
  "hadith": {
    "hadithnumber": 2913,
    "arabicnumber": 1211.04,
    "text": "ஆயிஷா (ரலி) அவர்கள் கூறியதாவது: நாங்கள் அல்லாஹ்வின் தூதர் (ஸல்) அவர்களுடன் (விடைபெறும் ஹஜ்ஜுக்காகப்) புறப்பட்டோம். அப்போது அவர்கள், \"உங்களில் ஹஜ், உம்ரா ஆகிய இரண்டிற்கும் (கிரான்) \"இஹ்ராம்\" கட்ட விரும்புகின்றவர், அவ்வாறே செய்யட்டும்! ஹஜ்ஜுக்கு மட்டும் (தமத்துஉ) \"இஹ்ராம்\" கட்ட விரும்புகின்றவர், அதற்காக \"இஹ்ராம்\" கட்டட்டும்! உம்ராவிற்கு மட்டும் (இஃப்ராத்) \"இஹ்ராம்\" கட்ட விரும்புகின்றவர், அதற்காக \"இஹ்ராம்\" கட்டட்டும்!\" என்று சொன்னார்கள். அல்லாஹ்வின் தூதர் (ஸல்) அவர்கள் ஹஜ்ஜுக்கு மட்டும் \"இஹ்ராம்\" கட்டி, \"தல்பியா\" கூறினார்கள். அவ்வாறே அவர்களுடன் மக்களில் சிலரும் \"இஹ்ராம்\" கட்டினர். வேறுசிலர் உம்ரா மற்றும் ஹஜ் ஆகிய இரண்டிற்கும் \"இஹ்ராம்\" கட்டினர். இன்னும் சிலர் உம்ராவிற்கு மட்டும் \"இஹ்ராம்\" கட்டினர். நான் உம்ராவிற்காக மட்டும் \"இஹ்ராம்\" கட்டியவர்களில் ஒருவராக இருந்தேன். அத்தியாயம் :",
    "grades": [],
    "reference": {
      "book": 15,
      "hadith": 122
    }
  }
}