{
  "author": "Sahih Muslim",
  "hadith": {
    "hadithnumber": 7106,
    "arabicnumber": "2813.02",
    "text": "அல்லாஹ்வின் தூதர் (ஸல்) அவர்கள் கூறினார்கள்: இப்லீஸ், தனது சிம்மாசனத்தை (கடல்)நீரின் மீது அமைக்கிறான். பிறகு தன் பட்டாளங்களை (மக்களிடையே) அனுப்புகிறான். அவர்களில் மிகப்பெரும் குழப்பத்தை ஏற்படுத்துகின்ற (ஷைத்தான் எவனோ அ)வனே இப்லீஸிடம் மிகவும் நெருங்கிய அந்தஸ்தைப் பெறுகிறான். அவனிடம் ஷைத்தான்களில் ஒருவன் (திரும்பி)வந்து \"நான் இன்னின்னவாறு செய்தேன்\" என்று கூறுவான். அப்போது இப்லீஸ், \"(சொல்லிக்கொள்ளும் அளவுக்கு) நீ எதையும் செய்யவில்லை\" என்று கூறுவான். பிறகு அவர்களில் மற்றொருவன் வந்து, \"நான் ஒரு மனிதனுக்கும் அவனுடைய மனைவிக்கும் இடையே பிரிவை ஏற்படுத்தாமல் அவனை நான் விட்டுவைக்கவில்லை\" என்று கூறுவான். அப்போது இப்லீஸ், அவனை அருகில் வரச்செய்து, \"நீதான் சரி(யான ஆள்)\" என்று (பாராட்டிக்) கூறுவான். இதை ஜாபிர் (ரலி) அவர்கள் அறிவிக்கிறார்கள். இந்த ஹதீஸ் இரு அறிவிப்பாளர்தொடர்களில் வந்துள்ளது. அறிவிப்பாளர்களில் ஒருவரான அஃமஷ் (ரஹ்) அவர்கள் கூறுகிறார்கள்: (எனக்கு இந்த ஹதீஸை அறிவித்த) அபூசுஃப்யான் தல்ஹா பின் நாஃபிஉ (ரஹ்) அவர்கள், \"அப்போது அந்த ஷைத்தானை இப்லீஸ் கட்டியணைத்துக்கொள்கிறான் (பிறகு அவ்வாறு பாராட்டுகிறான்)\" என்று கூறியதாகவே நான் கருதுகிறேன். அத்தியாயம் :",
    "grades": [],
    "reference": {
      "book": 52,
      "hadith": 60
    }
  }
}