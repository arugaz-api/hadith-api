{
  "author": "Sahih Muslim",
  "hadith": {
    "hadithnumber": 143,
    "arabicnumber": 30.01,
    "text": "Bize Heddab b. Halid el-Ezdi tahdis etti. (Dedi ki): Bize Hemmam rivayet etti. (Dediki): Bize Katade rivayet etti. (Dediki): Bize Enes b. Malik, Muaz b. Cebel'den şöyle dediğini tahdis etti. Nebi (Sallallahu aleyhi ve Sellem)'in bineğinin arkasına binmiştim. Benimle onun arkasında semerin arka kaşından başka hiçbir şey yoktu. Allah Resulü: \"Ey Muaz b. Cebel\" buyurdu. Ben: Lebbeyk ya Resulullah ve sadeyk, dedim sonra bir süre daha yürüdü sonra: \"Ey Muaz b. Cebel\" buyurdu. Ben: Lebbeyk ya Resulullah ve sadeyk, dedim. Bir süre daha yürüdükten sonra: \"Ey Muaz b. Cebel\" buyurdu. Ben: Lebbeyk ya Resulullah ve sadeyk dedim. O: ''Allah'ın kulları üzerindeki hakkı nedir bilir misin\" buyurdu. Ben: Allah ve Resulü daha iyi bilir, dedim. O: ''Allah'ın kulları üzerindeki hakkı ona ibadet etmeleri ve ona hiçbir şeyi ortak koşmamalarıdır\" buyurdu. Sonra bir süre daha yol aldı. Arkasından: \"Ey Muaz b. Cebel\" buyurdu. Ben: Lebbeyk ya Rasulullah ve sadeyk dedim. O: \"Peki, kulları bunu yapacak olurlarsa onların Allah üzerindeki haklarının ne olduğunu bilir misin\" buyurdu. Ben: Allah ve Rasulü en iyi bilir, dedim. O: \"Kendilerini azaplandırmamasıdır\" buyurdu. Diğer tahric: Buhari, 5967, 6267, 6500; Tuhfetu'l-Eşraf",
    "grades": [],
    "reference": {
      "book": 1,
      "hadith": 50
    }
  }
}