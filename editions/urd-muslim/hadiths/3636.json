{
  "author": "Sahih Muslim",
  "hadith": {
    "hadithnumber": 3636,
    "arabicnumber": 715.04,
    "text": "عطاء سے روایت ہے ، کہا : مجھے جابر بن عبداللہ رضی اللہ عنہ نے خبر دی ، انہوں نے کہا : میں نے رسول اللہ صلی اللہ علیہ وسلم کے زمانے میں ایک عورت سے شادی کی ، میری ملاقات نبی صلی اللہ علیہ وسلم سے ہوئی تو آپ نے پوچھا : \" جابر! تم نے نکاح کر لیا ہے؟ \" میں نے عرض کی : جی ہاں ۔ آپ نے فرمایا : \" کنواری ہے یا دوہاجو ( شوہر دیدہ ) ؟ \" میں نے عرض کی : دوہاجو ۔ آپ نے فرمایا : \" باکرہ سے کیوں نہ کی ، تم اس سے دل لگی کرتے؟ \" میں نے عرض کی : اے اللہ کے رسول! میری بہنیں ہیں تو میں ڈرا کہ وہ میرے اور ان کے درمیان حائل ہو جائے گی ، آپ نے فرمایا : \" پھر ٹھیک ہے ، بلاشبہ کسی عورت سے شادی ( میں رغبت ) اس کے دین ، مال اور خوبصورتی کی وجہ سے کی جاتی ہے ، تم دین والی کو چنو تمہارے ہاتھ خاک آلود ہوں",
    "grades": [],
    "reference": {
      "book": 17,
      "hadith": 69
    }
  }
}