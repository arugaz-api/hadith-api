{
  "author": "Sahih Muslim",
  "hadith": {
    "hadithnumber": 4076,
    "arabicnumber": "1591.02",
    "text": "لیث نے ہمیں ابوشجاع سعید بن یزید سے حدیث بیان کی ، انہوں نے خالد بن ابی عمران سے ، انہوں نے حنش صنعانی سے اور انہوں نے حضرت فضالہ بن عبید رضی اللہ عنہ سے روایت کی ، انہوں نے کہا : میں نے خیبر کے دن بارہ دینار میں ایک ہار خریدا ، اس میں سونا اور نگینے تھے ۔ میں نے انہیں الگ الگ کیا تو مجھے اس میں بارہ دینار سے زیادہ مل گئے ، میں نے اس بات کا تذکرہ نبی صلی اللہ علیہ وسلم سے کیا تو آپ نے فرمایا : \" اسے الگ الگ کرنے سے پہلے فروخت نہ کیا جائے ۔",
    "grades": [],
    "reference": {
      "book": 22,
      "hadith": 115
    }
  }
}